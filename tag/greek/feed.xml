<?xml version="1.0" encoding="utf-8"?>
<feed xmlns="http://www.w3.org/2005/Atom">
  <author>Nikos Roussos</author>
  <title>nikos.roussos - greek</title>
  <link href="https://www.roussos.cc/feed.xml" rel="self" />
  <link href="https://www.roussos.cc/" />
  <icon>https://www.roussos.cc/favicon.ico</icon>
  <logo>https://www.roussos.cc/static/img/</logo>
  <updated>2018-01-05T12:09:35Z</updated>
  
    <entry>
      <title>do something</title>
      <link href="https://www.roussos.cc/2018/01/05/do-something/"/>
      <content type="html">
        <![CDATA[
          <p><img alt="unequalscenes" src="/2018/01/05/do-something/unequalscenes.jpg" />
<small><em>Image credit: Johnny Miller, "Unequal Scenes"</em></small>
<br><br></p>
<blockquote>
<p>"Αν αποφασίσεις το που θες να εργάζεσαι με βάση το πως πληρώνεσαι,  τότε είναι πολύ πιθανόν να συμμετέχεις στην διαμόρφωση ενός κοινού μας  μέλλοντος όπως το οραματίζεται μια πολύ μικρή μειοψηφία του παγκόσμιου  πληθυσμού. Συνεισφέρουν τα αποτελέσματα της δουλειάς σου στη διαμόρφωση  ενός μέλλοντος που ΕΣΥ οραματίζεσαι;" ~ Pawel Stanczyk</p>
</blockquote>
<p>Είναι δύσκολο να αντιληφθείς αυτό που σε περικλείει όταν είσαι μέρος  του. Είναι δύσκολο να αποστασιοποιηθείς όταν είσαι πολύ κοντά. Μια  νοητική άσκηση που προτείνουν οι δάσκαλοι και οι σοφοί της αρετής είναι  αυτή της εξωγήινης παρατήρησης.</p>
<p>Φαντάσου πως είσαι μέρος μιας  εξωγήινης αποστολής που επισκέπτεται τη γη. Πριν κάνετε την πρώτη επαφή  έχετε μείνει σε τροχιά γύρω απ’ αυτόν τον περίεργο μπλε πλανήτη και τον  παρατηρείτε. Πώς θα ξέρεις που πρέπει να προσεδαφιστείς; Που είναι το  “κέντρο” του ανθρώπινου πολιτισμού, αν δεν τον παρατηρήσεις πρώτα;</p>
<p>Αναλογίσου  λίγο αυτή την κατάσταση. Αναλογίσου να παρατηρείς ανθρώπους να  σπαταλούν την ενέργεια τους, τον χρόνο τους, την ευφυΐα τους (ατομική  και συλλογική) σε έργα και δράσεις που δεν παράγουν τίποτα στο τέλος  πέρα απ’ την αέναη ανατροφοδότηση και συντήρηση του τρόπου ζωής μιας  πολύ μικρής μειονότητας.
<br><br></p>
<blockquote>
<p>"Αν οι μηχανές παράγουν όλα όσα χρειαζόμαστε, το μέλλον μας εξαρτάται  απ’ το πως θα τα διανέμουμε. Όλοι θα μπορούν να απολαύσουν μια πολυτελή  ζωή αν ο πλούτος που θα παράγουν οι μηχανές διαμοιράζεται, ή εναλλακτικά  οι περισσότεροι άνθρωποι θα καταλήξουν απελπιστικά φτωχοί αν οι  ιδιοκτήτες των μηχανών ενωθούν κατά της διανομής του πλούτου. Μέχρι τώρα  η κυρίαρχη τάση φαίνεται να είναι η δεύτερη, με την τεχνολογία να  οδηγεί στην όλο και αυξανόμενη ανισότητα." ~ Stephen Hawking</p>
</blockquote>
<p>Έλα τώρα ξανά στη γη. Άσε αυτό το νοητικό πείραμα πίσω σου και γίνε άνθρωπος ξανά. Tώρα που έχεις αποκτήσει μια καλύτερη προοπτική της κατάστασης σου, πραγματοποίησε το δεύτερο πείραμα. Σκέψου πως λόγω κάποιας περίεργης διαβολικής σύμπτωσης σκοντάφτεις πάνω σε έναν θησαυρό. Το βασικό στοιχείο εδώ είναι πως αυτό το ατύχημα σου έχει αυτομάτως λύσει το οικονομικό σου πρόβλημα. Δεν χρειάζεται να σε απασχολήσει ποτέ ξανά αυτό το θέμα για όσο ζεις. Τι θα έκανες;</p>
<p>Ξέρω ανθρώπους που απλά θα συνέχιζαν σαν να μην έχει αλλάξει τίποτα, θα συνέχιζαν να εκπλήσσουν τους εξωγήινους φίλους μας τόσο πολύ που ίσως να έβαζαν πορεία για άλλο πλανήτη. Ξέρω ανθρώπους που θα σάστιζαν που δεν θα ήξεραν τι να κάνουν, και που βαθιά μέσα τους θα ένιωθαν πως τους έχει δοθεί μια ανέλπιστη ευκαιρία. Ξέρω ανθρώπους που είναι έτοιμοι από καιρό, που θα έβρισκαν επιτέλους αυτό τον χαμένο χρόνο για να λύσουν όλα τα δύσκολα προβλήματα που τους βασανίζουν το μυαλό και τους κρατάνε άγρυπνους χρόνια τώρα.
<br><br></p>
<blockquote>
<p>"Ποιο είναι πιο σημαντικό πράγμα στον κόσμο πάνω στο οποίο θα μπορούσες να δουλεύεις αυτή τη στιγμή; ...Κι αν δεν δουλεύεις πάνω σ’ αυτό, γιατί όχι;" ~ Aaron Swartz</p>
</blockquote>
<p><small><em>(όπως δημοσιεύτηκε στο <a href="http://chimeres.gr/zine">36ο τεύχος</a> του fanzine chimeres)</em></small></p>
        ]]>
      </content>
      <published>2018-01-05 12:57:00</published>
    </entry>
  
    <entry>
      <title>Διαδικτυακή Ουδετερότητα και η κατάσταση στην Ελλάδα</title>
      <link href="https://www.roussos.cc/2017/08/11/net-neutrality-in-greece/"/>
      <content type="html">
        <![CDATA[
          <blockquote>
<p><strong>Net Neutrality (Διαδικτυακή Ουδετερότητα):</strong> είναι η αρχή πως όλοι οι πάροχοι internet (ISPs) και οι κυβερνητικές αρχές που ρυθμίζουν το internet, πρέπει να αντιμετωπίζουν και να διαχειρίζονται όλα τα δεδομένα ισότιμα. Χωρίς να κάνουν διακρίσεις ή να έχουν διαφορετικές χρεώσεις ανάλογα με τον χρήστη, το περιεχόμενο, το website, την εφαρμογή ή την υπηρεσία.</p>
</blockquote>
<p>Υπάρχουν πολλοί λόγοι που η παραβίαση αυτής της αρχής δεν είναι πολύ καλή ιδέα. Το <a href="https://en.wikipedia.org/wiki/Net_neutrality">σχετικό άρθρο</a> της Wikipedia είναι υπερπλήρες και θα ήταν άσκοπο να προσπαθήσω να το αναπαράγω εδώ. Για την καλύτερη ανάγνωση αυτού του post, ας μείνουμε προς το παρόν στο κομμάτι του αθέμιτου ανταγωνισμού. Αν ένας πάροχος προκρίνει συγκεκριμένες υπηρεσίες, είτε αντιμετωπίζοντας κατά προτεραιότητα το traffic που προέρχεται από/προς αυτές είτε χρεώνοντας πιο φτηνά, τότε τι τύχη και απήχηση μπορεί να έχουν ανταγωνιστικές και εναλλακτικές υπηρεσίες;</p>
<p>Διεθνώς υπάρχουν αρκετές προσπάθειες παράκαμψης και παραβίασης αυτής της αρχής. Όπως είναι εύκολο να μαντέψει κανείς, κυρίως απ' τους "μεγάλους" παίχτες της αγοράς, καθώς αυτοί είναι που εν δυνάμει επωφελούνται περισσότερο. Αν οι πάροχοι αντιμετωπίσουν κατά προτεραιότητα το traffic που αφορά το Facebook τι πιθανότητες επιτυχίας έχει μια εναλλακτική πλατφόρμα; Το παράδειγμα αυτό είναι υπαρκτό, και αφορά το <a href="https://en.wikipedia.org/wiki/Facebook_Zero">Facebook Zero</a> που παρέχει δωρεάν πρόσβαση στο Facebook (και στην Ελλάδα). Δυστυχώς και το Wikimedia Foundation έχει κάνει το ίδιο λάθος με το <a href="https://en.wikipedia.org/wiki/Wikipedia_Zero">Wikipedia Zero</a>. Το Facebook μάλιστα το πήγε κι ένα βήμα παραπέρα, δημιουργώντας το πρόγραμμα <a href="https://en.wikipedia.org/wiki/Free_Basics">Free Basics</a> που παρέχει δωρεάν πρόσβαση σε αρκετά sites δωρεάν. Η Mitchell Baker, chairwoman του Mozilla, <a href="https://blog.lizardwrangler.com/2015/05/06/zero-rating-and-the-open-internet/">εξηγεί αρκετά καλά</a> γιατί το λεγόμενο "Zero Rating" δεν βοηθάει στην εξάπλωση του διαδικτύου σε αναπτυσσόμενες χώρες.</p>
<p>Στις ΗΠΑ το θέμα πήρε διαστάσεις πριν από δύο χρόνια (και συνεχίσει να απασχολεί τις αρμόδιες αρχές) καθώς ακόμα και οι πάροχοι περιεχομένου πιέζουν για άρση του net neutrality ώστε να χρεώνουν τις υπηρεσίες για "πιο γρήγορες" γραμμές. Οι πάροχοι βασίζουν την άποψη αυτή στο πνεύμα ενός οικονομικού φιλελευθερισμού και στην ελευθερία να υιοθετούν όποιο business model θέλουν για τις υπηρεσίες που παρέχουν. Έστω κι αν κάτι τέτοιο οδηγήσει σε πιο αργό Internet για την πλειοψηφία των χρηστών ή στην δημιουργία (ή εδραίωση) μονοπολίων σε διάφορους τομείς διαδικτυακών υπηρεσιών. Το θέμα στις ΗΠΑ είναι τόσο σημαντικό και σε κρίσιμο στάδιο που ακόμα κι ο John Oliver έχει <a href="https://www.youtube.com/watch?v=fpbOEoRrHyU">αφιερώσει</a> αρκετό χρόνο στο θέμα.</p>
<p>Παρακάτω είναι ένα γράφημα με την ταχύτητα του Netflix μέσω του παρόχου Comcast, κατά τη διάρκεια των διαπραγματεύσεων μεταξύ των δύο εταιρειών για την παροχή μεγαλύτερων ταχυτήτων στη Netflix. Είναι αρκετά εύκολο να καταλάβει κανείς πως η "βύθιση" στην ταχύτητα συνέπεσε με τις διαπραγματεύσεις, ως μέσο πίεσης προς τη Netflix.</p>
<p><img alt="netflix-comcast" src="/2017/08/11/net-neutrality-in-greece/netflix.jpg" /></p>
<p>Αυτός είναι και ο λόγος που αντίστοιχοι κανόνες υπάρχουν ώστε να μην επιτρέπουν τους παρόχους περιεχομένου να είναι και πάροχοι δικτύου. Ώστε να μην μπορούν να προκρίνουν τις δικές τους υπηρεσίες περιεχομένου έναντι του ανταγωνισμού. Κανόνας ο οποίος επίσης δεν τηρείται στην Ελλάδα. Όλοι οι μεγάλοι πάροχοι internet διαθέτουν και αντίστοιχες υπηρεσίες internet-tv, ενώ ακόμα και στο εκτός internet τηλεοπτικό τοπίο ο πάροχος του δικτύου (Digea) πρακτικά ελέγχεται από συγκεκριμένα κανάλια (πάροχοι περιεχομένου).</p>
<p>Αφορμή για το παρόν κείμενο ήταν η πρόσφατη διαφήμιση της Vodafone που έτυχε να δω για το πρόγραμμα PASS, το οποίο παρέχει μειωμένες χρεώσεις σε κάποιες πολύ γνωστές υπηρεσίες (ενδεικτικά: Facebook, Instagram, Twitter, Snapchat, LinkedIn, Pinterest). Δεν είναι η πρώτη φορά που η αρχή της διαδικτυακής ουδετερότητας παραβιάζεται στην Ελλάδα. Έχει γράψει <a href="http://www.kathimerini.gr/849910/opinion/epikairothta/politikh/h-prostasia-ths-oydeterothtas-toy-diadiktyoy">σχετικό άρθρο</a> κι ο Διομήδης Σπινέλλης. To Zero Facebook είχε υιοθετηθεί κι απ' τους τρεις παρόχους κινητής τηλεφωνίας και η Cosmote φαίνεται να είναι η μόνη που το διατηρεί ακόμα σε συγκεκριμένα προγράμματα. Η Cosmote επίσης είχε προνομιακή διαχείριση του Spotify για περίπου δύο χρόνια (η συνεργασία έχει σταματήσει πια). Αλλά το παράδειγμα της Vodafone νομίζω είναι το πιο ηχηρό και απροκάλυπτο παράδειγμα παραβίασης του net neutrality που είχαμε ως τώρα.</p>
<p><strong>UPDATE:</strong> Ανακοίνωσε κι η Cosmote αντίστοιχο πρόγραμμα με της Vodafone, και προσφέρει προνομιακές χρεώσεις για κάποιες υπηρεσίες video και streaming (πχ. Youtube, Netflix, κλπ).  Η Cosmote συμπεριέλαβε σ' αυτές τις υπηρεσίες και τη δική της πλατφόρμα ψηφιακής τηλεόρασης, αποδεικνύοντας εμπράκτως γιατί είναι κακή ιδέα οι πάροχοι internet να είναι και πάροχοι περιεχομένου.</p>
<h4>IANAL: I'm not a Laywer.</h4>
<p>Υπάρχουν νομικοί που έχουν περισσότερες γνώσεις και μεγαλύτερη εξειδίκευση από μένα για το νομικό κομμάτι της ιστορίας. Οπότε δεν θα μπω στη διαδικασία να ισχυριστώ αν πέρα όλων των άλλων υπάρχει και θέμα νομιμότητας στα συγκεκριμένα προγράμματα. Θα παραθέσω μερικές παραπομπές και ελπίζω πως υπάρχουν νομικοί εκεί έξω που μπορούν να ασχοληθούν σε περισσότερο βάθος με το θέμα.</p>
<ul>
<li><a href="http://eur-lex.europa.eu/legal-content/EL/TXT/HTML/?uri=CELEX:32015R2120&amp;from=en">Κανονισμός 2015/2120</a>, του Ευρωπαϊκού Κοινοβουλίου και του Συμβουλίου</li>
<li><a href="http://www.eett.gr/opencms/opencms/admin/News_new/news_0507.html">Ενημέρωση της ΕΕΤΤ</a> για την παραπάνω οδηγία και την υιοθέτησή της.</li>
<li><a href="https://ec.europa.eu/commission/commissioners/2014-2019/oettinger/blog/net-neutrality-single-rulebook-single-digital-market_en">Σχετικό άρθρο</a> της Commission.</li>
</ul>
<p>Αντιγράφω απ' το άρθρο της ΕΕΤΤ:</p>
<blockquote>
<p>την ισότιμη διαχείριση από τους παρόχους του συνόλου της κίνησης στο Διαδίκτυο χωρίς διακρίσεις ή χρεώσεις ανάλογα με το χρήστη, το περιεχόμενο, το διαδικτυακό τόπο, την πλατφόρμα, την εφαρμογή, τον τύπο εξοπλισμού ή τον τρόπο επικοινωνίας.</p>
</blockquote>
<p>Στα δικά μου μάτια το παραπάνω απόσπασμα φαίνεται να έρχεται σε αντίθεση με τις συγκεκριμένες πρακτικές των ελληνικών παρόχων διαδικτύου. Θα παρέμβει άραγε η ΕΕΤΤ στη συγκεκριμένη περίπτωση;</p>
<p>Χτες έκανα το παρακάτω tweet, αλλά μέχρι στιγμής δεν υπάρχει κάποιο σχόλιο απ' τη Vodafone</p>
<blockquote class="twitter-tweet" data-lang="en"><p lang="el" dir="ltr">Το <a href="https://twitter.com/Vodafone_GR">@Vodafone_GR</a> PASS χρεώνοντας προνομιακά εμπορικές υπηρεσίες παραβιάζει κανόνες διαδικτυακής ουδετερότητας ΕΕ &amp; ΕΕΤΤ.<a href="https://twitter.com/hashtag/NetNeautrality?src=hash">#NetNeautrality</a></p>&mdash; Nikos Roussos (@comzeradd) <a href="https://twitter.com/comzeradd/status/895573234879311876">August 10, 2017</a></blockquote>

<script async src="//platform.twitter.com/widgets.js" charset="utf-8"></script>

<hr>

<p><em>Σχόλια και παρατηρήσεις σε <a href="https://twitter.com/comzeradd/status/895927210070114304">Twitter</a>, <a href="https://librenet.gr/posts/1474891">Diaspora</a> και <a href="https://www.facebook.com/comzeradd/posts/2031221597107646">Facebook</a>.</em></p>
        ]]>
      </content>
      <published>2017-08-11 11:57:00</published>
    </entry>
  
    <entry>
      <title>Ανοιχτά Δεδομένα και ΟΑΣΑ</title>
      <link href="https://www.roussos.cc/2016/07/12/oasa-opendata/"/>
      <content type="html">
        <![CDATA[
          <p><img alt="OASA map" src="/2016/07/12/oasa-opendata/oasa-map.jpg" /></p>
<p>Ως τακτικός χρήστης των μέσων μαζικής μεταφοράς (ΜΜΜ) της Αθήνας επισκέπτομαι συχνά το site του ΟΑΣΑ για να δω τις διαθέσιμες πληροφορίες, ειδικά αν θέλω να χρησιμοποιήσω μια γραμμή με την οποία δεν είμαι εξοικειωμένος, όπως π.χ. τη <a href="https://web.archive.org/web/20160403214832/http://www.oasa.gr/xmap.php?id=p227">γραμμή 227</a>. Το link είναι απ' το Wayback Machine του Internet Archive project γιατί αυτή η δυνατότητα έχει πλέον εξαφανιστεί απ' το site του ΟΑΣΑ και <a href="http://www.oasa.gr/content.php?id=maps">στη θέση της</a> υπάρχει παραπομπή για το Google Transit.</p>
<p>Το Google Transit είναι sub-project του Google Maps και η υπηρεσία προσφέρεται μεν δωρεάν, δεν παύει όμως να είναι μια εμπορική υπηρεσία μιας for-profit εταιρίας με συγκεκριμένους όρους χρήσης τόσο για την υπηρεσία όσο και για τα δεδομένα. Όπως όλες οι υπηρεσίες της Google, λειτουργεί ως πλατφόρμα διανομής διαφημίσεων.</p>
<p>Συνειδητά εδώ και πολλά χρόνια έχω σταματήσει να χρησιμοποιώ Google Maps και χρησιμοποιώ <a href="https://www.openstreetmap.org/">OpenStreetMap</a> (και εφαρμογές που βασίζονται σ' αυτό) για πολλούς λόγους. Κυρίως για τους ίδιους λόγους που προτιμώ να διαβάσω ένα λήμμα στη Wikipedia και όχι στη Britanica. Θεωρώ συνεπώς απαράδεκτο ένας δημόσιος (ακόμα) οργανισμός να με ωθεί να χρησιμοποιήσω μια εμπορική υπηρεσία για να έχω πρόσβαση στα δεδομένα που έχω ήδη πληρώσει για να παραχθούν. Σήμερα έστειλα το παρακάτω email στον ΟΑΣΑ:</p>
<blockquote>
<p>Καλησπέρα,</p>
<p>Τους τελευταίους μήνες έχουν εξαφανιστεί απ' το site σας (oasa.gr) οι πληροφορίες (στάσεις, δρομολόγια, χάρτες) για όλες τις γραμμές λεωφορείων και τρόλεϊ. Αντ' αυτού η σχετική σελίδα παραπέμπει σε μια εμπορική υπηρεσία (Google Transit).</p>
<p>Ως πολίτης θα ήθελα να μάθω:</p>
<ol>
<li>
<p>Πώς μπορώ να βρω μέσα απ' το site σας τις σχετικές πληροφορίες, χωρίς να χρειαστεί να χρησιμοποιήσω εμπορικές υπηρεσίες (Google Maps, Here Maps, κλπ);</p>
</li>
<li>
<p>Στη σελίδα με τους <a href="http://oasa.gr/content.php?id=terms">όρους χρήσης</a> αναφέρεται πως για όλα τα δεδομένα (χάρτες, σχεδιαγράμματα, γραμμές, δρομολόγια, κ.τ.λ.) δεν επιτρέπεται η εμπορική χρήση τους. Σε ποια δεδομένα αναφέρεστε αν αυτά ούτως ή άλλως δεν διατίθενται μέσα απ' το site σας;</p>
</li>
<li>
<p>Τα δεδομένα προσφέρονται ελεύθερα μέσα απ' το <a href="http://geodata.gov.gr/el/dataset/oasa">geodata.gov.gr</a> με άδεια "Creative Commons: Attribution" που επιτρέπει την εμπορική χρήση. Τι απ' τα δύο ισχύει τελικά;</p>
</li>
<li>
<p>Αν όντως δεν επιτρέπεται η εμπορική χρήση των δεδομένων, που υπάρχει αναρτημένη η συμφωνία που έχετε κάνει με τη Google και ποιο είναι το οικονομικό όφελος για τον οργανισμό;</p>
</li>
</ol>
</blockquote>
<p>Δεν ξέρω αν θα λάβω κάποια ουσιαστική απάντηση ή αν θα λάβω οποιαδήποτε απάντηση, αλλά το γεγονός παραμένει εξοργιστικό. Ειδικά αν αναλογιστούμε πως ο ΟΑΣΑ είχε τέτοια υπηρεσία σε λειτουργία απ' το 2011 και προτίμησε να την κλείσει, ενώ παράλληλα προωθεί μια εφαρμογή για κινητά τηλέφωνα που σε μεγάλο βαθμό υλοποιεί τις απούσες απ' το site του υπηρεσίες, αδιαφορώντας για τους πολίτες που δεν διαθέτουν smartphone.</p>
<p>Η άποψη μου είναι απλή. <strong>Δεδομένα και λογισμικό που παράγονται και υλοποιούνται με δημόσιο χρήμα πρέπει να είναι και δημόσιο κτήμα.</strong> Αυτό σημαίνει πως οι πολίτες δεν θα πρέπει να είναι υποχρεωμένοι να χρησιμοποιήσουν εμπορικές υπηρεσίες για να έχουν πρόσβαση σε δεδομένα δημοσίων υπηρεσιών, ούτε θα πρέπει να "περάσουν" μέσα από app stores συγκεκριμένων εταιριών για να κατεβάσουν την εφαρμογή μιας δημόσιας υπηρεσίας στο κινητό τους. Για τους ίδιους λόγους οι εφαρμογές αυτές θα πρέπει να προσφέρονται ως <a href="https://el.wikipedia.org/wiki/%CE%95%CE%BB%CE%B5%CF%8D%CE%B8%CE%B5%CF%81%CE%BF_%CE%BB%CE%BF%CE%B3%CE%B9%CF%83%CE%BC%CE%B9%CE%BA%CF%8C">Ελεύθερο Λογισμικό</a> και ο κώδικας τους να είναι ανοιχτός, καθώς δαπανήθηκε δημόσιο χρήμα.</p>
<p>Ο ΟΑΣΑ στη συγκεκριμένη περίπτωση καταπάτησε οποιαδήποτε έννοια "δημόσιου" αγαθού με την ευνοϊκή μεταχείριση μιας εταιρίας (Google), προσφέροντας της δωρεάν δεδομένα και διαφήμιση, και την ταυτόχρονη απαγόρευση της εμπορικής εκμετάλλευσης των δεδομένων από ανταγωνιστές της.</p>
<hr>

<p><em>Σχόλια και αντιδράσεις σε <a href="https://librenet.gr/posts/832005">Diaspora</a>, <a href="https://twitter.com/comzeradd/status/752772906782973952">Twitter</a>, <a href="https://www.facebook.com/comzeradd/posts/1829552163941258">Facebook</a></em></p>
        ]]>
      </content>
      <published>2016-07-12 10:51:23</published>
    </entry>
  
</feed>