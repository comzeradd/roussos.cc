<?xml version="1.0" encoding="utf-8"?>
<feed xmlns="http://www.w3.org/2005/Atom">
  <author>Nikos Roussos</author>
  <title>nikos.roussos &bull; greek</title>
  
    <entry>
      <title>κατάληψη</title>
      <link href="https://www.roussos.cc/2013/01/25/katalipsi/"/>
      <content type="html"><p><em>(όπως δημοσιεύτηκε στο 25ο τεύχος του fanzine <a href="http://chimeres.gr/zine">chimeres</a>)</em></p>
<p>Δεν θυμάμαι πόσες ώρες έχω να κοιμηθώ. Κλείνω τα μάτια μου αλλά ο Μορφέας αρνείται πεισματικά. Ξέρω πως φταίει εκείνος ο καφές. Ήταν πολύ αργά. Σχεδόν ακούω τα μόρια της καφεΐνης να χορεύουν πάνω στους νευρώνες μου. Δεν μπορώ να κοιμηθώ.</p>
<p>Όσο κι αν προσπαθώ. Εικόνες και σκέψεις αναδύονται συνέχεια ανατροφοδοτώντας την ακατάπαυστη ενέργεια του εγκεφάλου μου. Προσπαθώ να ξεχάσω. Την πραγματικότητα. Τους τρελούς εκεί έξω που πασχίζουν με την καθημερινότητα της λογικής. Τους τρελούς που έχουν αφιερώσει ένα κομμάτι της ζωής τους στο να χτίσουν κάτι για τους άλλους. Που πασχίζουν να δημιουργήσουν νησίδες και καταστάσεις ελευθερίας μέσα σε ένα κόσμο λογικής. Μέσα σ’ ένα κόσμο που έχει συνηθίσει να αυτοπροσδιορίζεται με βάση την εργασία του. Μέσα σε μια μάζα αργόσχολων. Προσπαθώ να ξεχάσω τους τρελούς που δεν κυνηγούν απλώς τα όνειρα τους, αλλά δημιουργούν και συντηρούν τις συνθήκες, τον “χώρο” και τον χρόνο, ώστε να μπορούν να το κάνουν και άλλοι.</p>
<p>Αλλά η λογική στέκεται εμπόδιο. Οι λογικοί στέκονται εμπόδιο. Αυτοί που αισθάνονται να κινδυνεύει η ζωή τους και η αξία τους απ’ τις πράξεις των άλλων. Όχι γιατί τους απειλούν με κάποιο τρόπο, αλλά γιατί απειλούν τον τρόπο ζωής τους. Και κάπου εκεί ξεκινάει το κυνήγι. Προσχηματικά και μη. Γιατί μπορούν. Έχουν τον τρόπο και τα μέσα. Ίσως να ‘ναι και περισσότεροι, αλλά δεν είναι απαραίτητα πιο δυνατοί.</p>
<p>Και δεν μπορώ να κοιμηθώ. Σκέφτομαι συνεχώς. Τα πάντα. Μα κυρίως πως δεν είμαι ο μόνος που κρατάει ένα τέτοιο ημερολόγιο. Απ’ τη δική μου κατάληψη όμως δεν θα μπορέσουν ποτέ να με βγάλουν. Τον δικό μου “χώρο” και χρόνο δεν θα καταφέρουν να τον αξιοποιήσουν. Δεν θα ξεχάσω. Δεν πρόκειται να κοιμηθώ ποτέ ξανά.</p></content>
      <pubDate>2013-01-25 11:21:33</pubDate>
    </entry>
  
    <entry>
      <title>Τα ζητήματα ψηφιακών δικαιωμάτων μας αφορούν όλους...</title>
      <link href="https://www.roussos.cc/2012/04/25/digital-rights/"/>
      <content type="html"><p>Περπατώντας στον δρόμο, τουλάχιστον στο κέντρο της Αθήνας και στις περισσότερες Ευρωπαϊκές πρωτεύουσες, αν σηκώσουμε το βλέμμα μας πολύ πιθανόν να εντοπίσουμε σε κάποια κολόνα κάποια κάμερα παρακολούθησης. Είτε έχουν τοποθετηθεί για τη ρύθμιση της κυκλοφορίας είτε για λόγους ασφαλείας, έχουμε μια άμεση αντίληψη της διαδικασίας παρακολούθησης ακριβώς επειδή η κάμερα είναι ένα απτό αντικείμενο, και σίγουρα οι περισσότεροι άνθρωποι είναι αρκετά ευαίσθητοι σε τέτοια ζητήματα.</p>
<p>Παρόμοιες τεχνικές χρησιμοποιούνται και στον ψηφιακό κόσμο. Πολλές φορές αρκετά πιο “επιθετικές”. Παρόλα αυτά οι περισσότεροι άνθρωποι δεν δείχνουν το ίδιο επίπεδο ευαισθησίας. Είτε γιατί οι μέθοδοι παρακολούθησης δεν είναι τόσοι απτοί και παρατηρήσιμοι όσο μια κάμερα είτε γιατί εμείς δεν έχουμε καταφέρει να τους ευαισθητοποιήσουμε. Κι όταν λέω “εμείς”, εννοώ όλους εμάς που αντιλαμβανόμαστε αυτές τις μεθόδους και ξέρουμε στις περισσότερες των περιπτώσεων και πως να τις αποφύγουμε. Δεν έχουμε καταφέρει δυστυχώς να εξηγήσουμε με απλό και κατανοητό τρόπο αυτούς τους κινδύνους και να προσφέρουμε εύκολες στη χρήση τεχνικές ή υπηρεσίες προστασίας.</p>
<p>Εδώ και σχεδόν ένα χρόνο έχει ψηφιστεί και στην Ελλάδα ο περίφημος νόμος για data retention, δηλαδή παρακράτηση δεδομένων. Με απλά λόγια όλοι οι πάροχοι ψηφιακών υπηρεσιών, είτε μιλάμε για τους παρόχους internet είτε για τους παρόχους κινητών και σταθερών τηλεπικοινωνιών, είναι υποχρεωμένοι να καταγράφουν την κίνηση μας και να συντηρούν τα αρχεία αυτά για ένα χρόνο. Τα δεδομένα που παρακρατούνται είναι ουσιαστικά τα πάντα, εκτός του περιεχομένου. Δηλαδή οι διευθύνσεις IPs με τις οποίες επικοινωνούμε, τα websites που μπαίνουμε, οι τηλεφωνικοί αριθμοί που καλούμε ή μας καλούν και τα στοιχεία ώρας και τοποθεσίας απ' όπου τα κάνουμε όλα αυτά. Αρκετά τρομακτικό ε; Κι όμως συμβαίνει (διάβασε το <a href="retention.pdf">ΦΕΚ</a>). </p>
<p>Τι μπορούμε να κάνουμε για να προστατευτούμε; Μια λύση είναι να κρυπτογραφούμε όλη μας την κίνηση (πχ. μέσω vpn ή ssh tunel), χρησιμοποιώντας έναν server σε κάποια άλλη χώρα, που ιδανικά δεν θα υπάρχει παρόμοια νομοθεσία. Αυτό φυσικά είναι μια λύση που για κάποιον απλό χρήστη είναι μάλλον ανέφικτη. Μια πιο απλή λύση είναι η χρήση του δικτύου <a href="https://en.wikipedia.org/wiki/Tor_%28anonymity_network%29">tor</a>. </p>
<p>Πρόσφατα είχαμε τις παγκόσμιες αντιδράσεις για το SOPA, ένα νομοσχέδιο που θα έδινε το δικαίωμα να εξαφανίζεται ένα site απ' το internet με συνοπτικές διαδικασίες αν κάποιος έκρινε πως προσβάλλεται απ' το περιεχόμενο του. Το νομοσχέδιο αυτό προορίζονταν μόνο για τις ΗΠΑ και απ' ότι φαίνεται οι αντιδράσεις απέδωσαν καθώς πλέον έχει παγώσει η ψήφιση του. Στην Ευρώπη παρόμοιες δράσεις είχαμε για την ACTA, μια εμπορική συμφωνία, που δυστυχώς την υπέγραψε η Ελλάδα. Μια συμφωνία που συντάχτηκε εν κρυπτώ μετά από πιέσεις των εταιρειών παραγωγής περιεχομένου (κινηματογραφικού και μουσικού) και στην πράξη καταπατά στοιχειώδη ανθρώπινα δικαιώματα προς όφελος της προστασίας πνευματικών δικαιωμάτων. Μέχρι την ώρα που γράφονταν αυτές οι γραμμές δεν έχει καθοριστεί ακριβή ημερομηνία συζήτησης της συμφωνίας στο Ευρωκοινοβούλιο (διάβασε το <a href="acta-crc_apr15-2011_gr.pdf">πλήρες κείμενο</a>). </p>
<p>Η ACTA είναι απλώς το αποτέλεσμα πρακτικών ελέγχου που βλέπουμε ήδη σιγά-σιγά στο διαδίκτυο, όπως ήταν η περίπτωση κλεισίματος του Megaupload, απ' τα πιο δημοφιλή site διαμοιρασμού αρχείων. Η ευθύνη της κοινότητας μας είναι να αναδεικνύει τέτοια θέματα και να συμβάλει ώστε να γίνεται κατανοητό απ' τον περισσότερο κόσμο πως όλα αυτά τους αφορούν άμεσα. Ακόμα κι αν το μόνο πράγμα που κάνουν στο internet είναι να διαβάζουν το mail τους ή να επικοινωνούν με τους φίλους τους. Ας ενημερωνόμαστε λοιπόν όσο καλύτερα μπορούμε κι ας παρακολουθούμε ή συμμετέχουμε σε δράσεις φορέων που ασχολούνται με τέτοια ζητήματα, είτε στο εξωτερικό (<a href="http://www.eff.org">eff</a>) είτε στην Ελλάδα (<a href="http://dln.gr">dln</a>).</p></content>
      <pubDate>2012-04-25 12:35:50</pubDate>
    </entry>
  
    <entry>
      <title>Θυσίες</title>
      <link href="https://www.roussos.cc/2012/02/15/thisies/"/>
      <content type="html"><p>Έχω βαρεθεί να ακούω για τις θυσίες που πρέπει όλοι να κάνουμε προκειμένου να βγει η χώρα απ' το αδιέξοδο, μπλα μπλα μπλα. <strong>Κάνουμε όλοι θυσίες;</strong></p>
<p>Ας τα πάρουμε απ' την αρχή, ξεκινώντας απ' τον δημόσιο τομέα (αφού μιλάμε για κρίση δημόσιου χρέους δεν θα έπρεπε καν να ασχολούμαστε με τον ιδιωτικό τομέα). <strong>Όποιος εργάζεται ως δημόσιος υπάλληλος</strong>, είτε είναι κλητήρας είτε ανώτατος δικαστικός είτε υπουργός, <strong>είναι δημόσιος λειτουργός.</strong> Βρίσκεται σ' αυτή τη θέση γιατί έχει επιλέξει να προσφέρει τις υπηρεσίες του στην κοινωνία που τον πληρώνει. Συνεπώς πρέπει καταρχήν να παίρνει σίγουρα έναν αξιοπρεπή μισθό. Και έχουμε αρκετά (πλέον περισσότερα) παραδείγματα δημοσίων υπαλλήλων που δεν αμείβονται αξιοπρεπώς για την εργασία που προσφέρουν. Προσωπικά θα δυσκολευόμουν να εμπιστευτώ τα παιδιά μου σε έναν δάσκαλο δημόσιου σχολείου, ο οποίος θα ζούσε με το άγχος της επιβίωσης ή θα έπρεπε να κάνει και δεύτερη δουλειά το απόγευμα. Πολύ απλά δεν θα μπορούσε να είναι ο παιδαγωγός που θα ήθελε να είναι. </p>
<p>Ακριβώς όμως επειδή οι δημόσιοι υπάλληλοι είναι δημόσιοι λειτουργοί, θα περίμενα να μην παίρνουν υπέρογκους μισθούς. Ειδικά μιλώντας με σημερινά δεδομένα (του βασικού μισθού των 390€) δεν μπορούμε να συζητάμε στην ίδια βάση που συζητούσαμε μέχρι χτες. Η λύση είναι απλή. Πλαφόν. <strong>Ο μεγαλύτερος μισθός στον δημόσιο τομέα δεν μπορεί να υπερβαίνει το πενταπλάσιο του κατώτερου μισθού.</strong> Πχ. αν ο χαμηλότερος μισθός δημοσίου υπαλλήλου είναι 1.000€ τότε ο υψηλότερος θα είναι 5.000€, αν ο χαμηλότερος είναι 700€ τότε ο υψηλότερος θα είναι 3.500€, κοκ.</p>
<p>Καταλαβαίνω πως το counterargument είναι πως αυτοί οι μισθοί είναι πολύ χαμηλοί για θέσεις ευθύνης, όπως ο πρόεδρος της τράπεζας της ελλάδος, ο πρωθυπουργός, κλπ, αλλά αν λάβουμε υπόψιν μας τα νέα δεδομένα (του βασικού μισθού των 390€) τότε δεν είναι καθόλου χαμηλοί. Επιπλέον σ' αυτό το σημείο θα μπορούσα να κάνω copy-paste απ' τις ομιλίες του Παπανδρέου ή του Παπαδήμου, και να μιλήσω για τις θυσίες που πρέπει όλοι να κάνουμε σ' αυτή τη δύσκολη συγκυρία, μπλα μπλα μπλα. Όλοι δεν πρέπει να κάνουμε θυσίες; Άλλωστε όλα είναι προσωρινά βρε, όπως ακριβώς και οι περικοπές και τα χαράτσια. Μόλις ορθοποδήσουμε θα τα διορθώσουμε όλα αυτά. <strong>Ή κάνουμε όλοι θυσίες ή κανένας.</strong></p>
<p><em>ΥΓ. Έχω βαρεθεί να ακούω ανθρώπους που βγάζουν &gt;3.000€ να επιχειρηματολογούν υπέρ του μνημονίου. Νισάφι πια.</em> </p>
<blockquote class="twitter-tweet"><p>είσαι &lt;25 και σου λέει ο βολεμένος πασόκος που έπαιρνε μέχρι τώρα 4-5Κ€/μήνα και πλέον κάνει RT Πάσχο και Μπάμπη, να ζήσεις με 400€ (cont)</p>&mdash; George Kargiotakis (@kargig) <a href="https://twitter.com/kargig/statuses/168673487135838208">February 12, 2012</a></blockquote>

<script async src="//platform.twitter.com/widgets.js" charset="utf-8"></script></content>
      <pubDate>2012-02-15 14:04:17</pubDate>
    </entry>
  
    <entry>
      <title>πλανήτης ελληνικής κοινότητας ΕΛ/ΛΑΚ</title>
      <link href="https://www.roussos.cc/2011/12/19/planet-ellak/"/>
      <content type="html"><p>Μετά από αρκετά χρόνιας γκρίνιας οι πλανήτες ενοποιήθηκαν. Πολλοί θα αγνοείτε τους λόγους που είχαν οδηγήσει στην ύπαρξη δύο πλανητών και ακόμα περισσότεροι να μην έχετε κανένα ενδιαφέρον να μάθετε αυτούς τους λόγους. Γι' αυτό δεν θα μπω στη διαδικασία να κάνω ιστορική αναδρομή.</p>
<p>Είχε τύχει πολλές φορές στο παρελθόν να είμαι παρών σε συζητήσεις ανθρώπων απ' την ελληνική κοινότητα ΕΛ/ΛΑΚ, που απορούσαν γι' αυτή την κατάσταση. Πολλοί μάλιστα bloggers δεν ήξεραν αν ήταν "πολιτικά ορθό" να στείλουν το feed τους και στα δύο planets! Φανταστείτε τι σύγχιση δημουργούσε αυτή η κατάσταση στους αναγνώστες, που δεν ήξεραν ποιον πλανήτη να παρακολουθούν, καθώς κατά 80% είχαν το ίδιο περιεχόμενο.</p>
<p>Η ουσία είναι πως τόσο ο Hellug όσο και η Εταιρία ΕΛ/ΛΑΚ, αφουγκράστηκαν αυτή την ανάγκη της κοινότητας και προχώρησαν στην ενοποίηση του πλανήτη. <strong>Ως κοινότητα και ως φορείς ας αποδείξουμε στην πράξη πως έχουμε την ωριμότητα να δουλεύουμε αρμονικά όλοι μαζί.</strong> Ο πλανήτης της ελληνικής κοινότητας ΕΛ/ΛΑΚ έχει πλέον νέο design, "ακούει" στο <a href="http://planet.hellug.gr">planet.hellug.gr</a> και στο <a href="http://planet.ellak.gr">planet.ellak.gr</a> και έχει <strong>ανοιχτή διαδικασία διαχείρισης</strong> για όποιον επιθυμεί να συμμετάσχει. Αν συμμετέχεις σε κάποια κοινότητα ΕΛ/ΛΑΚ, αν είσαι developer, μεταφραστής, sysadmin, αν είσαι μέλος ή φίλος του Hellug, αν γράφεις για θέματα Ανοιχτού Λογισμικού ή θες να διαβάζεις γι αυτά, τότε <strong>πέρνα μια βόλτα απ' τον νέο πλανήτη :)</strong></p></content>
      <pubDate>2011-12-19 10:07:13</pubDate>
    </entry>
  
    <entry>
      <title>Δράσεις της Εταιρίας ΕΛ/ΛΑΚ για τη Δημόσια (Τοπική) Αυτοδιοίκηση</title>
      <link href="https://www.roussos.cc/2011/11/08/draseis-eellak-gia-topiki-autodioikisi/"/>
      <content type="html"><p>Στο πλαίσιο του Polis, μιας έκθεσης για την Τοπική Αυτοδιοίκηση στη Helexpo της Θεσσαλονίκης, συμμετείχα στην <a href="http://www.helexpo.gr/default.aspx?lang=el-GR&amp;loc=1&amp;page=2215">ημερίδα</a> του e-ΤΕΕ και του Συλλόγου Μηχανικών Η/Υ και Πληροφορικών Βορείου Ελλάδος. Παρουσίασα συνοπτικά τις πρόσφατες δράσεις της Εταιρίας ΕΛ/ΛΑΚ για την αξιοποίηση Ανοιχτού Λογισμικού και Ανοιχτού Περιεχομένου στη Δημόσια (Τοπική) Αυτοδιοίκηση.</p>
<p><strong>Μελέτη χρήσης ΕΛ/ΛΑΚ στον Δημόσιο Τομέα</strong></p>
<p>Η πρωτοβουλία ξεκίνησε κατόπιν αρκετών συζητήσεων στη Ελληνική κοινότητα Ανοιχτού Λογισμικού, ώστε να παρουσιαστεί μια ρεαλιστική στρατηγική μετάβασης σε Ανοιχτό Λογισμικό, συνοδευόμενη απ' την αντίστοιχη μελέτη τεκμηρίωσης και λαμβάνοντας υπόψη τις ιδιαιτερότητες της Ελληνικής πραγματικότητας αλλά και τις διεθνείς πρακτικές.</p>
<p>Ήδη έχει ολοκληρωθεί <a href="http://advisory.ellak.gr/?p=184">η πρώτη φάση της διαβούλευσης</a>, ενώ το παρόμοια διαδικασία θα ακολουθηθεί και όταν είναι έτοιμο το πρώτο προσχέδιο της μελέτης.</p>
<p><strong>Εφαρμογή Ηλεκτρονικού Πρωτοκόλλου &amp; Ανάθεσης Εργασιών</strong></p>
<p>Το Scriptum, που προσφάτως <a href="www.osor.eu/news/gr-scriptum-open-source-application-enhances-the-management-of-public-sector-services">παρουσιάστηκε κι απ Ευρωπαϊκό Παρατηρητήριο για το Ανοιχτό Λογισμικό</a>, βρίσκεται ήδη στην έκδοση 1.0 και χρησιμοποιείται σε παραγωγικό περιβάλλον στην Αντιπροεδρία της Κυβέρνησης. Παράλληλα αρκετοί φορείς έχουν δείξει ενδιαφέρον να χρησιμοποιήσουν την εφαρμογή, αρκετοί εκ των οποίων βρίσκονται στη φάση των δοκιμών.</p>
<p>Η εφαρμογή αναπτύχθηκε κατόπιν ανοιχτού διαγωνισμού και διατίθεται ελεύθερα, μαζί φυσικά με τον πηγαίο κώδικα, απ' την<a href="http://scriptum.gr/"> επίσημη ιστοσελίδα του project</a>, ενώ έχει αρχίσει η ανάπτυξη του συστήματος ανάθεσης εργασιών, που θα αποτελέσει μέρος του Scriptum.</p>
<p><strong>Εφαρμογή Οργανογράμματος</strong></p>
<p>Με βάση το νέο νομικό πλαίσιο οι <a href="http://diavgeia.gov.gr/syxnes-erothseis">Δημόσιοι φορείς υποχρεούνται</a> να έχουν αναρτημένο στην ιστοσελίδα τους το οργανόγραμμα τους. Αυτό υπήρξε η αφορμή και το έναυσμα για την ανάπτυξη μιας εφαρμογής για την ψηφιοποίηση και συντήρηση οργανογράμματος ενός οργανισμού. Η εφαρμογή, που είναι συμβατή με LibreOffice, διατίθεται ελεύθερα <a href="http://projects.ellak.gr/projects/orgchart">απ' το αποθετήριο εφαρμογών</a> της Εταιρίας ΕΛ/ΛΑΚ.</p>
<p><strong>OpenWifi</strong></p>
<p>Αξιοποιώντας την τεχνολογία <a href="open-mesh.com">Open-Mesh</a> και κατόπιν ενός <a href="http://ellak.gr/index.php?option=com_openwiki&amp;Itemid=103&amp;id=eellak:openmesh">ανοιχτού καλέσματος</a>, έχει δημιουργηθεί ένα δίκτυο ελεύθερης ασύρματης πρόσβασης στο διαδίκτυο από τοπικούς φορείς και δήμους, το οποίο αξιοποιείται καθημερινά από χιλιάδες πολίτες, επισκέπτες και τουρίστες. Συνολικά η δράση καταγράφεται στο <a href="http://openwifi.gr/">openwifi.gr</a>.</p>
<p><strong>Wikipedia και Τοπικές κοινωνίες</strong></p>
<p>Στο πλαίσιο της <a href="http://www.mywikipedia.gr/">πρωτοβουλίας για τον εμπλουτισμό της Wikpedia</a>, δημοσιεύτηκε προσφάτως μια <a href="http://www.ellak.gr/index.php?option=com_openwiki&amp;Itemid=103&amp;id=eellak:wikipedia_ta">ανοιχτή πρόσκληση</a> για τον εμπλουτισμό της Wikipedia με περιεχόμενο από τον πολιτιστικό, φυσικό, λαογραφικό, αρχαιολογικό αλλά και ευρύτερα τουριστικό πλούτο της Ελλάδας.</p>
<p>Ξεχνάμε συνήθως πως η Wikipedia είναι το 7ο πιο δημοφιλές site παγκοσμίως, γεγονός που σημαίνει πως ένας επισκέπτης ή τουρίστας μιας περιοχής είναι πιθανότερο να αναζητήσει πληροφορίες, είτε για την ίδια την περιοχή είτε για κάποιο μνημείο ή αξιοθέατο, στη Wikipedia παρά στο πανάκριβο portal του αντίστοιχου δήμου.</p>
<p>Ως αποτέλεσμα της πρόσκλησης ήδη ομάδες από δύο δήμους έχουν αρχίσει να συγκεντρώνουν το απαραίτητο υλικό για την περιοχή τους, αλλά παράλληλα να παράγουν και τους σχετικούς οδηγούς που στη συνέχεια θα μπορούν να αξιοποιηθούν και από άλλες περιοχές για τον εμπλουτισμό της Wikipedia στα Ελληνικά και σε 4-5 βασικές γλώσσες. </p>
<p><strong>Αξιοποίηση αδειών Creative Commons</strong></p>
<p>Οι άδειες Creative Commons αρχίζουν σιγά-σιγά να έχουν της ενδεδειγμένης αναγνώρισης και στην Ελλάδα, γεγονός που αποδεικνύεται τόσο απ' την αδειοδότηση <a href="http://geodata.gov.gr/geodata/">δημόσιων δεδομένων</a> είτε απ' τον αυξανόμενο αριθμό Ελλήνων μουσικών στο <a href="www.jamendo.com/en/artists?order=id_desc&amp;location_country=GRC">Jamendo</a>. Η Εταιρία ΕΛ/ΛΑΚ αποτελεί τον <a href="http://wiki.creativecommons.org/Greece">επίσημο αντιπρόσωπο</a> του οργανισμού Creative Commons στην Ελλάδα, με δράσεις που συντονίζει μέσα απ' το <a href="http://creativecommons.gr">creativecommons.gr</a>.</p>
<p>Οι Δημόσιοι φορείς, οι Δήμοι και οι Περιφέρειες μπορούν να αξιοποιήσουν τις άδειες ώστε να διανέμουν ελεύθερα δεδομένα και υπηρεσίες προς τους πολίτες (πχ. γεωχωρικά δεδομένα, αποφάσεις δημοτικών συμβουλίων, κλπ.</p>
<p>Παράλληλα συνεχίζει να μεγαλώνει το ενδιαφέρον από καταστήματα, καφετέριες, ξενοδοχεία για αναπαραγωγή μουσικής που διατίθεται ελεύθερα με άδειες Creative Commons και άρα δεν καλύπτεται από φορείς συλλογικής διαχείρισης πνευματικών δικαιωμάτων. Γλυτώνοντας μ’ αυτό τον τρόπο ένα σημαντικό οικονομικό βάρος. Σύντομα θα έχουμε <a href="http://ccradio.ellak.gr">περισσότερα νέα</a> πάνω σ’ αυτό.</p>
<p><strong>Προτάσεις Πολιτικής για την Τοπική Αυτοδιοίκηση</strong></p>
<p>Τέλος στο wiki του <a href="http://ellak.gr">ellak.gr</a> έχει αναπτυχθεί ένα κείμενο με <a href="http://ellak.gr/index.php?option=com_openwiki&amp;Itemid=103&amp;id=ellak:oss_loc_gov">προτάσεις πολιτικής για την Τοπική Αυτοδιοίκηση</a>, που αξίζει να επικοινωνηθεί με δημοτικούς ή περιφερειακούς συμβούλους.</p></content>
      <pubDate>2011-11-08 10:47:15</pubDate>
    </entry>
  
    <entry>
      <title>το πολιτικό κόστος</title>
      <link href="https://www.roussos.cc/2011/06/30/to-politiko-kostos/"/>
      <content type="html"><p>Άκουσα χτες τον πρωθυπουργό να αναφέρεται (για άλλη μια φορά) στο περιβόητο πολιτικό κόστος. Να το δούμε λίγο πρακτικά;</p>
<p>Έστω πως η δημοκρατία μας λειτουργεί. Αυτό σημαίνει πως αφού ψηφίστηκε το μεσοπρόθεσμο, η πλειοψηφία των πολιτών είναι σύμφωνη με αυτή την απόφαση. Άρα δεν υπάρχει πολιτικό κόστος. Οι πολίτες της χώρας θα ψηφίσουν και στις επόμενες εκλογές αυτή την κυβέρνηση για την υπεύθυνη στάση της, την επιμονή της να σώσει την ελλάδα, μπλα μπλα μπλα...</p>
<p>Πολιτικό κόστος υπάρχει μόνο όταν έχεις απέναντι σου την κοινωνία, και η επίκληση του πολιτικού κόστους είναι ομολογία πως νομοθετείς σε αντίθεση με τη βούληση των πολιτών. Οι αιτιάσεις λοιπόν περί πολιτικού κόστους συνοψίζονται στη ρήση: <em>"Δεν έχουμε την πλειοψηφία της κοινωνίας μαζί μας, αλλά ξέρουμε ποιο είναι το σωστό για τη χώρα και θα το πράξουμε"</em>. Αυτό δεν διαφέρει και πολύ απ' την έννοια της <em>πρωτοπορίας</em> όπως την όρισαν οι μπολσεβίκοι και οδήγησε στην Σταλινική Σοβιετική Ένωση.</p>
<p>Όλα αυτά είναι ακόμα μια απόδειξη πως οι εκλογές δεν είναι αρκετές για να χρίσουν ένα πολιτικό σύστημα ως δημοκρατικό. Για να τελειώνουμε:</p>
<p><strong>"Δημοκρατία δεν σημαίνει πως η πλειοψηφία έχει το δίκιο. Σημαίνει πως έχει το δικαίωμα να κυβερνάει." ~ U. Eco</strong></p>
<p>ΥΓ. Όλοι (μα όλοι) οι ψηφοφόροι του ΠΑΣΟΚ είναι υπέρ του μεσοπρόθεσμου; Αναρωτιέμαι, αν υπάρχει έστω ένα 20% που είναι αντίθετο, δεν θα έπρεπε και ένα αντίστοιχο ποσοστό βουλευτών του ΠΑΣΟΚ να το καταψηφίσει; Αυτό δεν σημαίνει αντιπροσωπευτική δημοκρατία; Just saying...</p></content>
      <pubDate>2011-06-30 15:08:58</pubDate>
    </entry>
  
    <entry>
      <title>Επίσημη διανομή Linux; Ναι, αλλά ποια;</title>
      <link href="https://www.roussos.cc/2011/06/01/episimi-dianomi-linux-alla-poia/"/>
      <content type="html"><p>Θέλω να επιχειρήσω να συνεχίσω τη σκέψη που ξεκίνησα σε <a href="/2011/04/20/%CE%B5%CF%80%CE%AF%CF%83%CE%B7%CE%BC%CE%B7-%CF%80%CE%B9%CF%83%CF%84%CE%BF%CF%80%CE%BF%CE%B9%CE%B7%CE%BC%CE%AD%CE%BD%CE%B7-%CE%B4%CE%B9%CE%B1%CE%BD%CE%BF%CE%BC%CE%AE-linux-%CE%B3%CE%B9%CE%B1-%CF%84/">προηγούμενο post</a> για δημιουργία μιας επίσημης διανομής Linux για την Ελλάδα. Σίγουρα μια τέτοια διανομή δεν θα φτιαχτεί απ' το μηδέν, αλλά θα βασιστεί σε κάποια απ' τις ήδη γνωστές, που χρησιμοποιούμε όλοι στους υπολογιστές μας. Θα προσπαθήσω λοιπόν να εξετάσω ψύχραιμα τα χαρακτηριστικά των γνωστών διανομών ώστε να δούμε ποια τελικά είναι η πιο κατάλληλη για ένα τέτοιο εγχείρημα.</p>
<p>Καταρχήν θα αποκλείσω διανομές όπως το Gentoo, το Arch ή το Slackware (παρόλο που τους έχω μεγάλη συμπάθεια), λόγω του μεγάλου διαχειριστικού φόρτου που έχουν. Τις θεωρώ εξαιρετικές διανομές για πειραματισμό, και θα συνιστούσα κυρίως σε φοιτητές να τις δοκιμάσουν σε κάποιο partition του υπολογιστή τους, αλλά για το σκοπό που συζητάμε μάλλον δεν προσφέρονται.</p>
<p>Θα ήθελα να επικεντρωθώ στις 3 πιο δημοφιλείς διανομές, προσπαθώντας να σκιαγραφήσω τα υπέρ και τα κατά τους. Γνωρίζοντας πως πιθανόν να είστε οπαδός ή φίλος κάποιας απ' αυτές, θα συνιστούσα να διαβάζεται τα παρακάτω έχοντας πάντα υπόψη σας τον τίτλο αυτού του άρθρου. Τα στοιχεία που θεωρώ σημαντικά σε ποια διανομή είναι οι τεχνικές δυνατότητες που προσφέρει, ειδικά στο κομμάτι της παραμετροποίησης, η γενικότερη σχέση της με την κοινότητα ΕΛ/ΛΑΚ και φυσικά η ύπαρξη μιας σημαντικής και ενεργής (ελληνικής) κοινότητας.</p>
<p><a href="http://www.debian.org/">Debian</a>: Είναι απ' τις πιο παλιές διανομές, αναπτύσσεται από μια μεγάλη κοινότητα developers (χωρίς φυσικά να λείπει και το sponshorship από μεγάλες εταιρείες) και το σημαντικότερο χαρακτηριστικό της είναι η σταθερότητα. Δεν είναι τυχαίο πως για πολλούς χρήστες του Debian, είναι μια διανομή που προορίζεται περισσότερο για servers παρά για desktop, γεγονός που καθρεφτίζεται και στην έλλειψη κάποιων desktop “αυτοματισμών” που σε άλλες διανομές είναι αυτονόητοι. Έχει όμως ακόμα ένα μεγάλο μειονέκτημα. Η ανάπτυξη της διανομής γίνεται με πάρα πολύ αργό ρυθμό. Πάρα πολλές εφαρμογές βρίσκονται αρκετά πίσω σε εκδόσεις απ' την τρέχουσα έκδοση που θα βρούμε σε άλλες διανομές. Σίγουρα στα desktop μιας δημόσιας υπηρεσίας δεν παίζει σημαντικό ρόλο αν ο Firefox είναι στην τελευταία έκδοση, αλλά εκεί που έχει πραγματικά σημασία είναι στον πυρήνα (kernel). Συνήθως είναι 2 με 3 εκδόσεις πιο πίσω από άλλες διανομές, που πρακτικά σημαίνει λιγότερες υποστηριζόμενες συσκευές. Αρκετά σημαντικό για τις ανάγκες του Δημοσίου.</p>
<p><a href="http://www.ubuntu.com/">Ubuntu</a>: Είναι η διανομή με τους περισσότερους χρήστες παγκοσμίως, αναπτύσσεται απ' την Canonical και το χαρακτηριστικό που την έκανε πιο γνωστή ήταν η φιλικότητα της. Γράφω “ήταν” γιατί πλέον η διαφορά δεν είναι τόσο μεγάλη με άλλες διανομές (ακόμα και συγκριτικά με το Debian). Δυστυχώς όμως το μοντέλο ανάπτυξης του Ubuntu έχει αρκετά μειονεκτήματα. Καταρχήν δεν είναι βιώσιμο. Η εταιρεία που το αναπτύσσει δεν έχει καταφέρει ακόμα να βγάλει κέρδη απ' το Ubuntu, γεγονός που από μόνο του καθιστά αμφίβολη ακόμα και την ύπαρξη της διανομής σε μερικά χρόνια. Η κοινότητα του Ubuntu παγκοσμίως δεν φημίζεται για την ενεργητικότητα της. Και ο λόγος είναι κυρίως πως οι περισσότεροι φίλοι του Ubuntu είναι χρήστες και όχι contributors. Εδώ έχουν παίξει ρόλο και κάποιες κινήσεις της Canonical, οι οποίες έχουν τύχει αρκετών επικρίσεων. Καταρχήν όποιος θέλει να δώσει στο Ubuntu έστω και την παραμικρή βελτίωση κώδικα θα πρέπει <a href="http://www.canonical.com/contributors">να υπογράψει μια συμφωνία με την Canonical</a> με βάση την οποία αποποιείται το copyright στον κώδικα του. Αυτή είναι μια πρακτική που αποθαρρύνει αρκετούς developers να συνεισφέρουν στο Ubuntu και έχει δημιουργήσει αρκετές τριβές με την κοινότητα ΕΛ/ΛΑΚ. Είναι η ίδια εσφαλμένη πολιτική που ακολουθεί και η Oracle, γεγονός που συνέβαλε στο fork του LibreOffice. Ένα δεύτερο στοιχείο είναι η προσθήκη κλειστού λογισμικού στα επίσημα repositories (πχ. Skype) και η δυνατότητα αγοράς (!) κλειστού λογισμικού μέσα απ' το Software Center που θα προστεθεί στις επόμενες εκδόσεις. Αυτό έχει οδηγήσει αρκετούς επικριτές της Canonical, μεταξύ αυτών και το Free Software Foundation, <a href="http://www.ebb.org/bkuhn/blog/2010/10/17/shuttleworth-admits-it.html">να χαρακτηρίσουν το Ubuntu Open-Core και όχι Open-Source</a>.</p>
<p><a href="http://fedoraproject.org/en/about-fedora">Fedora</a>: Είναι μια διανομή που αναπτύσσεται, όπως και το Debian, από μια μεγάλη κοινότητα. Η μεγαλύτερη διαφορά στο μοντέλο ανάπτυξης του Fedora έχει να κάνει με την επίσημη σχέση sponsorship που έχει με τη RedHat, ένα μοντέλο που έχει αποδειχτεί βιώσιμο. Είναι ίσως η διανομή με τους περισσότερους non-technical contributors (πχ. Ambassadors, Designers) γεγονός που έχει συμβάλει στη δημιουργία μιας ενεργής κοινότητας, με μεγάλη παρουσία και στην Ελλάδα (κάτι που το θεωρώ εξαιρετικά σημαντικό για τον σκοπό που συζητάμε). Σε τεχνικό επίπεδο είναι απ’ τις διανομές με τον πιο γρήγορο ρυθμό υιοθέτησης νέων τεχνολογιών. Είναι χαρακτηριστικό πως είναι η πρώτη διανομή με Gnome 3, με 3D support με ανοιχτούς drivers για τις κάρτες γραφικών και το πρώτο λειτουργικό σύστημα (όχι απλώς διανομή) που έχει Global Colour Managment.</p>
<p>Αν και νομίζω πως είναι αρκετά σαφές προς πια διανομή συγκλίνω και θεωρώ ιδανική για χρήση σε Desktop υπολογιστές του Δημοσίου, θα παραμείνω απλώς στις παραπάνω συνοπτικές αναλύσεις. Σε επόμενο post  ίσως μπούμε σε πιο τεχνικά μονοπάτια.</p></content>
      <pubDate>2011-06-01 11:34:44</pubDate>
    </entry>
  
    <entry>
      <title>Επίσημη (πιστοποιημένη) διανομή Linux για την Ελλάδα</title>
      <link href="https://www.roussos.cc/2011/04/20/episimi-dianomi-linux-gia-tin-ellada/"/>
      <content type="html"><p>Σε <a href="/2011/02/11/%ce%b3%ce%b9%ce%b1%cf%84%ce%af-%ce%b1%ce%bd%ce%bf%ce%b9%cf%87%cf%84%cf%8c-%ce%bb%ce%bf%ce%b3%ce%b9%cf%83%ce%bc%ce%b9%ce%ba%cf%8c-%cf%83%cf%84%ce%bf-%ce%b4%ce%b7%ce%bc%cf%8c%cf%83%ce%b9%ce%bf/">προηγούμενο post κατέγραψα</a> συνοπτικά τους λόγους για τους οποίους το Ανοιχτό Λογισμικό πρέπει να είναι μέσα στις επιλογές της Δημόσιας Διοίκησης. Ελπίζω να ήταν αρκετά πειστικό το άρθρο, ώστε η αμέσως επόμενη ερώτηση να είναι: <strong>“Ωραία! Και πως το κάνουμε αυτό;”</strong></p>
<p>Τώρα μπορεί να βλέπετε τον τίτλο και να αναρωτιέστε που το πάω. Γι' αυτό το λόγο θα μπω κατευθείαν στο ψητό παραθέτοντας τρία διεθνή (ευρωπαϊκά) παραδείγματα. Τρία παραδείγματα χρήσης Ανοιχτού Λογισμικού στον Δημόσιο Τομέα. Και μάλιστα στο Desktop, εκεί που φαίνεται να υπάρχει η μεγαλύτερη δυσκολία.</p>
<p><img src="mux3.gif" class="txt" /><strong>Limux-Μόναχο:</strong> Σταδιακή μετάβαση 14.000 desktops στο <a href="http://www.muenchen.de/Rathaus/dir/limux/english/147197/index.html">LiMux</a>. Το LiMux είναι μια διανομή Linux που δημιουργήθηκε για τις ανάγκες της συγκεκριμένης πόλης της Γερμανίας. Έχει πιστοποιηθεί απ' το <a href="http://en.wikipedia.org/wiki/Technischer_%C3%9Cberwachungsverein">TÜV</a> IT (Technical Inspection Association), που σε ελεύθερη μετάφραση είναι κάτι σαν Ινστιτούτο Πληροφορικής. Αν και πλέον το LiMux έχει ταυτιστεί με το συνολικό project μετάβασης και όχι μόνο με τη διανομή Linux.</p>
<p><img src="gnulinex.png" class="txt" /><strong>Linex-Εξτρεμαδούρα:</strong> Η τοπική κυβέρνηση της συγκεκριμένης περιφέρειας της Ισπανίας αποφάσισε την υιοθέτηση Ελεύθερου Λογισμικού αρχικά στα Σχολεία και στη συνέχεια σε όλες τις πληροφοριακές υποδομές της. Τη μετάβαση έχει αναλάβει το <a href="http://www.fundecyt.es/">Fundecyt</a>, ένα μη-κερδοσκοπικό ίδρυμα, το οποίο ανέπτυξε το <a href="http://en.wikipedia.org/wiki/LinEx">LinEx</a> μια διανομή Linux προσαρμοσμένη στις ανάγκες της Εξτρεμαδούρας. Αυτή τη στιγμή θα δυσκολευτείτε αρκετά να βρείτε Desktop PC στις δημόσιες υπηρεσίες της Εξτρεμαδούρας που να τρέχει κάτι διαφορετικό από Linex.</p>
<p><img src="pardus.png" class="txt" /><strong>Pardus-Τουρκία:</strong> Το <a href="http://www.pardus.org.tr/eng/about/">Pardus</a> είναι μια διανομή Linux που χρησιμοποιείται προς το παρόν από το Υπουργεί Εθν. Άμυνας της Τουρκίας και εν μέρη απ' το Υπουργείο Εξωτερικών και απ' την Τουρκική Αστυνομία. Η διανομή αναπτύσσεται από το Scientific and Technological Research Council of Turkey, που σε ελεύθερη μετάφραση είναι κάτι σαν το δικό μας Εθνικό Δίκτυο Έρευνας και Τεχνολογίας.</p>
<p>Υπάρχουν κι άλλα παραδείγματα (OpenAmsterdam, Wienux, AZLinux) που κινούνται στο ίδιο μήκος κύματος. Ο κοινός άξονας σε όλες αυτές τις περιπτώσεις είναι η δημιουργία μιας πλήρης διανομή Linux ώστε να καλύπτει όσο το δυνατόν καλύτερα τις εκάστοτε τοπικές ανάγκες.</p>
<p>Θα ήθελα να δω κάτι τέτοιο στην Ελλάδα. Και θα μπορούσαμε να πρωτοτυπήσουμε δημιουργώντας ένα τέτοιο project σε εθνικό επίπεδο, σε αντίθεση με τα περισσότερα παραπάνω που έχουν ξεκινήσει τοπικά (με εξαίρεση ίσως την Τουρκία). Ανάμεσα στα διάφορα "μοντέλα" που έχουν αναπτυχθεί σ' αυτές τις περιπτώσεις θα προτιμούσα κάτι πιο κοντά στο παράδειγμα της Εξτρεμαδούρας. Να αναλάβει δηλαδή ένας μη-κερδοσκοπικός φορέας ή ένα ερευνητικό ίδρυμα τη δημιουργία μιας επίσημης διανομής Linux για τις ανάγκες της Δημόσιας Διοίκησης και της Εκπαίδευσης. Αυτό πρακτικά σημαίνει, πέρα απ' το αυτονόητο να είναι πλήρως εξελληνισμένη, πως θα έχουμε τελικά <strong>μια διανομή προσαρμοσμένη στην Ελληνική πραγματικότητα και έτοιμη με όλες τις εφαρμογές που είναι απαραίτητες</strong> (πχ. για την εκπαίδευση θα μπορούσαν να ενσωματωθούν οι εφαρμογές του Παιδαγωγικού Ινστιτούτου).</p>
<p>Συνοψίζοντας, τι καλύτερο απ' το <strong>να αξιοποιηθούν κρατικοί πόροι</strong> (δηλαδή χρήματα των φορολογουμένων) <strong>και να παραχθεί κάτι με πολλαπλασιαστική αξία για την κοινωνία.</strong> Ένα έργο, που αν αξιοποιηθεί σωστά, θα μπορούσε τόσο να εκσυγχρονίσει τις πληροφοριακές υποδομές του Δημοσίου Τομέα, όσο και να αναδείξει όλα αυτά τα πλεονέκτημα που καταγράψαμε στο <a href="/2011/02/11/%ce%b3%ce%b9%ce%b1%cf%84%ce%af-%ce%b1%ce%bd%ce%bf%ce%b9%cf%87%cf%84%cf%8c-%ce%bb%ce%bf%ce%b3%ce%b9%cf%83%ce%bc%ce%b9%ce%ba%cf%8c-%cf%83%cf%84%ce%bf-%ce%b4%ce%b7%ce%bc%cf%8c%cf%83%ce%b9%ce%bf/">προηγούμενο post</a>.</p></content>
      <pubDate>2011-04-20 11:23:27</pubDate>
    </entry>
  
    <entry>
      <title>ο καθρέφτης απέναντι μας</title>
      <link href="https://www.roussos.cc/2011/03/15/o-kathreftis/"/>
      <content type="html"><p>Πολλές φορές έχει τύχει να ακούσω ανθρώπους να γκρινιάζουν για το πόσο εγωιστικά συμπεριφέρονται κάποιοι συμπολίτες μας. Ειδικά όσοι ταξιδεύουν συχνά στο εξωτερικό, <a href="http://ur1.ca/3iuua">επιστρέφουν για να διαπιστώσουν</a> πόσα χρόνια πίσω είμαστε σε θέματα που έχουν να κάνουν κυρίως με τον σεβασμό των συνανθρώπων μας.</p>
<p>Εμείς (βάζω και τον εαυτό μου μέσα) που κάνουμε τέτοιες διαπιστώσεις έχουμε διαφορετική συμπεριφορά ή συμπαρασυρόμαστε και μεις απ' αυτή την ισοπεδωτική νοοτροπία του νεοέλληνα; Πολύ αμφιβάλω.</p>
<p>Θυμάμαι την πρώτη φορά που βγήκα εκτός Ελλάδας πόσο έκπληξη μου έκανε που τα αυτοκίνητα σταματάνε στις διαβάσεις για να περάσουν οι πεζοί. Υποθέτω όχι μόνο σε μένα. Κάποιοι από εμάς άρχισαν να δυσανασχετούν ακόμα περισσότερο με τη συμπεριφορά των Ελλήνων οδηγών, λόγω της σύγκρισης.  Όταν επιστρέψαμε και πήραμε τα αυτοκίνητα μας στην Αθήνα αρχίσαμε να σταματάμε στις διαβάσεις; Όχι βέβαια. <strong>Υπάρχει δικαιολογία; Όχι.</strong> Στην Ελλάδα λοιπόν οι διαβάσεις υπάρχουν για να "σπάνε" το γκρίζο της ασφάλτου. Οι "δρόμοι" των τυφλών για να ευθυγραμμίζονται τα παρκαρισμένα μηχανάκια. Τα πορτοκαλί βελάκια που αναβοσβήνουν στο φανάρι είναι πράσινα που έχουν ξεβάψει.</p>
<p>Και η λογική του "σκέφτομαι μόνο τον εαυτό μου" συνεχίζεται και εκτός δρόμων. Την επόμενη φορά λοιπόν που θα είσαι μέσα σε μια καφετέρια και θα έχεις στρίψει το τσιγάρο σου, λίγο πριν το ανάψεις, σήκωσε το κεφάλι σου και κοίτα γύρω σου. Δες πόσες γυναίκες υπάρχουν μέσα στην καφετέρια. Είσαι σίγουρος που καμία τους δεν είναι έγκυος; Δες και πόσα μικρά παιδιά υπάρχουν ή τους εργαζόμενους που δεν είναι από επιλογή τους εκεί αλλά καπνίζουν κι αυτοί τον καπνό σου. Ή νομίζεις πως όποια είναι έγκυος πρέπει να μένει σπίτι της 9 μήνες ή όποιος έχει άσθμα πρέπει να πηγαίνει μόνο starbucks; <strong>Η αλήθεια είναι πως δεν σε νοιάζει.</strong> Έχεις γίνει ένα μ' αυτούς που κοροϊδεύεις. Ακόμα και οι δικαιολογίες που λες στον εαυτό σου για να κοιμάσαι ήσυχος είναι ίδιες μ' αυτές των ανθρώπων που κράζεις με κάθε ευκαιρία. Είσαι ίδιος μ' αυτούς που μπαίνουν στη Λωρίδα Έκτακτης Ανάγκης στην Εθνική ή παίρνουν από πίσω ένα ασθενοφόρο ή αυτούς που πετάνε σκουπίδια και αποτσίγαρα στο δρόμο. Οι λόγοι είναι ίδιοι. Δεν σε νοιάζει. Και συνεχίζεις και το κάνεις γιατί το κάνουν και οι δίπλα σου, οπότε πιστεύεις πως δεν πρόκειται να κάνεις τη διαφορά.</p>
<p>Την επόμενη φορά λοιπόν που θα στολίσουμε κάποιον με επίθετα τύπου "ελληνάρα" και άλλα τέτοια παράγωγα, ας σκεφτούμε μήπως <strong>είμαστε και μεις μέρος του ίδιου συνόλου</strong>. Γιατί ο "ελληνάρας" που κοροϊδεύεις είναι ακριβώς αυτό. Είναι ο τύπος του ανθρώπου που θα κάνει ότι γουστάρει, αδιαφορώντας για τις επιπτώσεις των πράξεων του στους γύρω του.</p></content>
      <pubDate>2011-03-15 12:27:36</pubDate>
    </entry>
  
    <entry>
      <title>Γιατί Ανοιχτό Λογισμικό στο Δημόσιο;</title>
      <link href="https://www.roussos.cc/2011/02/11/giati-anoixto-logismiko-sto-dimosio/"/>
      <content type="html"><p><img alt="bart" src="bart_open_source.gif" /></p>
<p>Είμαι σίγουρος πως οι περισσότεροι άνθρωποι που συμμετέχουν στην κοινότητα ΕΛ/ΛΑΚ έχουν αρκετές απαντήσεις να δώσουν σ' αυτό το ερώτημα. Θα προσπαθήσω όμως να καταγράψω τους σημαντικότερους λόγους, κυρίως για όλους τους υπόλοιπους. Καλώς ή κακώς όλοι αυτοί οι λόγοι, που παραθέτονται παρακάτω δεν είναι αυτονόητοι.</p>
<p><strong>Οικονομικός:</strong> Αν και δεν προβάλλεται ως το σημαντικότερο πλεονέκτημα του Ανοιχτού Λογισμικού, δεν παύει να είναι κάτι σημαντικό. Το κόστος απόκτησης του λογισμικού (δηλαδή της Άδειας Χρήσης) είναι ακριβώς μηδέν ευρώ, γεγονός που στην παρούσα οικονομική συγκυρία αποκτά ακόμα μεγαλύτερη βαρύτητα. Το συνολικό κόστος βέβαια δεν είναι μηδέν. Υπάρχει καταρχήν κόστος υποστήριξης, όπως άλλωστε και στο κλειστό λογισμικό. Ένα αντί-επιχείρημα είναι το migration cost. Το κόστος που απαιτείται για να μεταβεί μια Δημόσια Υπηρεσία απ' το υπάρχον κλειστό σύστημα σε κάποια λύση Ανοιχτού Λογισμικού. Εδώ θα πρέπει να το δούμε λίγο πιο μακροπρόθεσμα και μάλιστα θα πρότεινα κάτι πιο ριζοσπαστικό. Στις προκηρύξεις των έργων πληροφορικής για το Δημόσιο <strong>να λαμβάνεται υπόψη το exit migration cost</strong>. Όχι δηλαδή το κόστος μετάβασης σε αυτή την πλατφόρμα, αλλά το κόστος εξόδου απ' αυτή. Αυτό θα μας βοηθήσει να αποφύγουμε το “κλείδωμα” σε συγκεκριμένες πλατφόρμες. Παράδειγμα που συναντάμε αρκετά: Το κόστος μετάβασης από το Microsoft Office σε οποιαδήποτε άλλη πλατφόρμα είναι υψηλό γιατί απαιτείται μετατροπή εγγραφών από .doc σε κάποιο Ανοιχτό Πρότυπο. Αντιθέτως το κόστος μετάβασης από OpenOffice σε άλλη πλατφόρμα είναι πολύ χαμηλό γιατί το OpenDocument format υποστηρίζεται σχεδόν από όλες τις σουίτες γραφείου. Αξίζει να προσθέσουμε πως λόγω των περιορισμών του copyright, όπως χρησιμοποιείται απ' το κλειστό λογισμικό, <strong>πρακτικά το Δημόσιο αγοράζει ξανά και ξανά το ίδιο λογισμικό</strong>.</p>
<p><strong>Επιχειρηματικός:</strong> Αυτό το σημείο είναι ίσως αυτό που θέλει μεγαλύτερη έμφαση. Από ανθρώπους που δεν έχουν μεγάλη επαφή με το Ανοιχτό Λογισμικό και δεν έχουν ίσως αντιληφθεί την φιλοσοφία του, ακούμε συχνά την απορία “Μα πώς μπορεί να κερδίσει κάποιος χρήματα από το Ανοιχτό Λογισμικό;” (βλ. συνέντευξη του ιδρυτή του Drupal <a href="http://mashable.com/2010/11/01/dries-buytaert-interview/">"Why Open Source is Good for Business"</a>). Είναι κοινό μυστικό πως <strong>οι μεγαλύτερες εταιρείες πληροφορικής στην Ελλάδα έχουν περισσότερους πωλητές από προγραμματιστές</strong>. Και ο λόγος είναι πως δεν αναπτύσσουν λογισμικό, αλλά μεταπωλούν κλειστό λογισμικό. Οι περισσότερες Δημόσιες Υπηρεσίες, όπως είπαμε και πριν, θέλουν υποστήριξη. Φανταστείτε λοιπόν η Περιφέρεια Θράκης να αποφασίσει να αναβαθμίσει τις πληροφοριακές της υποδομές ανεξάρτητα απ' τις επιλογές της “κεντρικής κυβέρνησης” (στη μετά Καλλικράτη εποχή μια τέτοια απόφαση είναι πιο εύκολη). Ποια λύση θα λειτουργούσε πιο αποτελεσματικά και πιο αναπτυξιακά για την τοπική οικονομία; Να προμηθευτεί μια κλειστή πλατφόρμα από μια μεγάλη (Αθηναϊκή) εταιρεία ή να μεταβεί σε λύσεις Ανοιχτού Λογισμικού, που μπορούν να υποστηριχτούν από τοπικές μικρομεσαίες επιχειρήσεις; <strong>Το δίλημμα είναι αν θέλουμε να συντηρούμε μια παρασιτική αγορά πληροφορικής</strong>, όπως είναι η Ελληνική αυτή τη στιγμή, <strong>ή να δώσουμε την ευκαιρία να δημιουργηθεί μια αποκεντρωμένη αγορά</strong>, που είτε θα αναπτύσσει είτε απλώς θα παραμετροποιεί και θα υποστηρίζει λύσεις Ανοιχτού Λογισμικού. <strong>Δημιουργώντας ταυτόχρονα θέσεις εργασίες και φυσικά πραγματική ανάπτυξη</strong>.</p>
<p><strong>Κοινωνικός:</strong> Το Ανοιχτό Λογισμικό δημιουργεί γύρω του μια ευρεία κοινότητα ανθρώπων, η οποία σε μεγάλο βαθμό λειτουργεί σε εθελοντική βάση. Αποτελεί λοιπόν μία εστία γύρω απ' την οποία αναπτύσσεται συμμετοχικότητα. Η κινητήρια δύναμη βρίσκεται στην πεποίθηση πως (και) το λογισμικό αποτελεί ένα δημόσιο κοινωνικό αγαθό. <strong>Έχουμε λοιπόν μια αλλαγή παραδείγματος περνώντας απ' το καταναλωτικό μοντέλο του κλειστού λογισμικού, στην έννοια των “κοινών αγαθών”, του ελεύθερου λογισμικού και του ελεύθερου περιεχομένου</strong>.</p>
<p><strong>Τεχνικός:</strong> Το οικοσύστημα του Ανοιχτού Λογισμικού περιλαμβάνει όλους τους άμεσα εμπλεκόμενους (developers, διανομείς, χρήστες) σε <strong>μια ενιαία κοινότητα που αλληλεπιδρά</strong>. Αυτό το γεγονός, περισσότερο ίσως και απ’ την ύπαρξη του κώδικα, είναι που <strong>οδηγεί το Ανοιχτό Λογισμικό σε πολύ πιο γρήγορη ανάπτυξη</strong>. Ειδικά για το θέμα που συζητάμε υπάρχει και <strong>το πρόσθετο όφελος προσαρμογής του λογισμικού στις εκάστοτε ανάγκες</strong> μιας Δημόσιας υπηρεσίας.</p>
<p>Ελπίζω μέσα απ’ τους παραπάνω άξονες να αποσαφήνισα γιατί <strong>το Ανοιχτό Λογισμικό αποτελεί μια μεγάλη ευκαιρία για τον Δημόσιο Τομέα</strong>. Στο χέρι μας είναι να ενημερώσουμε και τους εκπροσώπους μας, κυρίως σε τοπικό επίπεδο, για να κατανοήσουν αυτά τα οφέλη.</p></content>
      <pubDate>2011-02-11 11:28:25</pubDate>
    </entry>
  
    <entry>
      <title>big brother και εθελοντικός εξανδραποδισμός</title>
      <link href="https://www.roussos.cc/2010/11/02/big-brother/"/>
      <content type="html"><p><em>[το παρακάτω κείμενο το έγραψα 5 χρόνια πριν για τις <a href="http://chimeres.gr/zine/8/e3andrapodismos/">chimeres</a> και δυστυχώς είναι ακόμα επίκαιρο.]</em></p>
<p>Ας υποθέσουμε (κι ας μείνουμε εκεί) ότι επιθυμώ την πλήρη προσωπική μου εκμετάλλευση από κάποιον άλλο, όχι (απαραιτήτως) έναντι αμοιβής (ή άλλης απαίτησης), αλλά δωρεάν. Με μία λέξη σκλάβος. Δέξου επίσης το (αμφίβολο) τεκμήριο της νοητικής μου ισορροπίας και το (ακόμα πιο αμφίβολο) ανεκβίαστο της απόφασής μου. Δύναμαι;</p>
<p>Η απάντηση είναι αρνητική. Γιατί; Διότι έρχεται σε αντίθεση με τη διακήρυξη των δικαιωμάτων του ανθρώπου - τα οποία τυγχάνει να ισχύουν εδώ και αρκετά χρόνια - η τήρηση των οποίων λειτουργεί "αυτοβούλως" προς την προστασία μου, είτε το επιθυμώ είτε όχι. Ο λόγος έγκειται, κυρίως κι όχι αποκλειστικώς, στις δύο αμφίβολες παραδοχές (και κυριότερα της δεύτερης), που έγιναν παραπάνω και στην αδυναμία ελέγχου της εγκυρότητας τους. Πώς θα μπορούσε να ελέγξει κάποιος αν πίσω από την επιθυμία μου δεν κρύβεται ένα δέλεαρ, ένας εκβιασμός, μία ανάγκη;</p>
<p>Υπάρχει ένα γνωστό παράδειγμα (ιστορικό, και προς τούτο διδακτικό) κάποιας χώρας της αφρικής (ονόματα δεν λέμε), στην οποία καταδικάστηκε μια γυναίκα, σε θάνατο δια λιθοβολισμού επειδή υπέπεσε (προφανώς όχι μόνη της), στο ειδεχθές ολίσθημα της προγαμιαίας εγκυμοσύνης (άκουσον-άκουσον). Αίφνης, διάφορες ανθρωπιστικές οργανώσεις, παρενέβησαν, πίεσαν και τελικώς πέτυχαν την αναβολή (ίσως κι ακύρωση) της ποινής. Σ’ αυτή την περίπτωση όλοι δεχόμαστε (ελπίζω), πως ορθά έπραξαν κι απέτρεψαν το θάνατο μιας γυναίκας, παρόλο που η πλειοψηφία, της περί ου ο λόγος κοινωνίας, θεωρούσε τις πράξείς της παράνομες.</p>
<p>Εμείς, τα μέλη μιας άλλης χώρας της αφρικής ε... συγνώμη της ευρώπης, οφείλουμε (;) να αναρωτηθούμε κατά πόσο ακολουθούμε τις ίδιες αρχές. Αν δεχόμαστε, δηλαδή, ότι η προστασία των δικαιωμάτων του ανθρώπου, είναι διασφαλισμένη ακόμα κι αν η πλειοψηφία επιθυμεί το αντίθετο [άλλωστε η δημοκρατία (θα ‘πρεπε να) βασίζεται, όχι μόνο στις επιθυμίες της λαϊκής ετυμηγορίας, αλλά και σε αρχές που εμποδίζουν την τυραννία της πλειοψηφίας (γνωστή απ’ τις αριστοτελικές εκτροπές των πολιτευμάτων, ως οχλοκρατία)], ακόμα κι αν το ίδιο το υποκείμενο επιθυμεί να αρθούν τα δικαιώματά του [εν είδη προστασίας του από διάφορους καλοθελητές (πλείστα τα ιστορικά παραδείγματα), που θα επιχειρήσουν να τα καταπατήσουν, είτε βασιζόμενοι στο αιρετό τους αξίωμα, είτε σε ένα αναπόδεικτο (σιωπηρό) εκβιασμό].</p>
<p>Είχαμε την ατυχία να ζήσουμε τέτοιες περιπτώσεις στην κοινωνία μας. Δεν αναφέρομαι σε γεγονότα καταγεγραμμένα απ’ την ιστορία (άλλωστε αυτά τα έζησαν οι πρόγονοί μας), αλλά σε πρόσφατα συμβάντα. Ακόμα είναι νωπές οι μνήμες από συγκεντρώσεις-λαοσυνάξεις που εξέφραζαν την επιθυμία της πλειοψηφίας (ή μιας μεγάλης μειοψηφίας) για καταπάτηση του στοιχειώδους ανθρωπίνου δικαιώματος της προστασίας των ευαίσθητων προσωπικών δεδομένων, της μη αποκάλυψης προσωπικών πεποιθήσεων, απόψεων, αντιλήψεων.</p>
<p>Αλλά ακόμα πιο οδυνηρό είναι ίσως αυτό, που ξεκίνησε πριν από λίγα χρόνια με τη τηλεοπτική μετάδοση του «παιχνιδιού big brother» και συνεχίζεται μέχρι και σήμερα σε διάφορες παραλλαγές: την παρακολούθηση, κινηματογράφηση και μερική στέρηση της ελευθερίας των "παιχτών", με το αιτιολογικό της συγκατάθεσής τους, το οποίο όμως έρχεται σε αντίθεση με την "αυτόβουλη" προστασία των ανθρωπίνων δικαιωμάτων (για την οποία έχει μαλλιάσει η γλώσσα μου απ’ την αρχή του παρόντος).</p>
<p>A propos, στο άρθρο 15, §3 του συντάγματος ορίζεται ο έλεγχος προς τις τηλεοπτικές εκπομπές για «σεβασμό της αξίας του ανθρώπου». Φανταστείτε στο εγγύς μέλλον την πιθανή προβολή ενός αντίστοιχου "παιχνιδιού", με τη διαφορά ότι οι συμμετέχοντες θα είναι οπλισμένοι και νικητής θα να ανακηρύσσεται ο τελευταίος επιζών. Θα μπορούσε πάλι να γίνει επίκληση στη συγκατάθεση των υποψήφιων θυμάτων;</p>
<p>ΥΓ. Δείτε: <a href="http://www.imdb.com/title/tt0266308/">Battle Royale</a>. Μια τάξη μαθητών οδηγείται και αφήνεται σε ένα απομονωμένο νησί, με χάρτη, τρόφιμα και διάφορα όπλα. Έχουν διορία 3 μέρες για να σκοτώσουν ο ένας τον άλλο. Ο νικητής είναι αυτός που θα μείνει ζωντανός. Το "παιχνίδι" μεταδίδεται ζωντανά απ' την τηλεόραση.</p></content>
      <pubDate>2010-11-02 09:32:04</pubDate>
    </entry>
  
    <entry>
      <title>Τοπική Αυτοδιοίκηση - Τοπικές κοινωνίες</title>
      <link href="https://www.roussos.cc/2010/10/26/topikes-koinonies/"/>
      <content type="html"><p>Η ταύτιση της κοινωνίας με τους θεσμούς ονομάστηκε κοινωνικό συμβόλαιο, σαν οι θεσμοί να εξυπηρετούν τα συμφέροντα της κοινωνίας, ενώ στην πραγματικότητα επιδιώκουν την άνευ όρων παράδοσή της. <em>«Η αρχή της αντιπροσώπευσης είναι ένας μηχανισμός που συνδέει το πλήθος με την κυβέρνηση και ταυτόχρονα την αποκόπτει απ' αυτή. Η αντιπροσώπευση είναι μια “δημοκρατική λύση” για να αντιμετωπιστεί ο κίνδυνος της απόλυτης δημοκρατίας.» (~hardt, negri).</em> Ένα φαντασιακό που εδραιώθηκε θεσμικά (de jure) στο συλλογικό ασυνείδητο δίκην φυσικής κατάστασης (de facto).</p>
<p>Το φαντασιακό (δημοκρατικοί θεσμοί) δεν είναι κάτι που εκδηλώνεται σαν καθρεφτισμός/είδωλο μιας πραγματικότητας - μιας πλατωνικής πραγματικής ιδέας. Είναι ο ίδιος ο καθρέφτης. Δεν υπάρχει πραγματική ιδέα. Το φαντασιακό υπάρχει ex nihilo. <em>«Η μάσκα δεν κρύβει το πρόσωπο, είναι το πρόσωπο» (~deleuze, guatarri).</em> Οποιονδήποτε λοιπόν προσδιορισμό και αν προσάψουμε στη δημοκρατία (περιεκτική, συμμετοχική, αστική, κλπ), η οποία εφαρμόζεται σε μια κοινωνία διαφορετικών (ατομικών) συμφερόντων, δεν κάνουμε τίποτα περισσότερο απ' το να εξωραΐζουμε τη μη συμμετοχή στις διαδικασίες λήψης των αποφάσεων.﻿</p>
<p>Οι διαδικασίες αυτές είναι συνεχείς και προφανώς δεν περιορίζονται στην ανά τετραετία επιλογή αντιπροσώπων από ένα σύνολο προνομιούχων/προεπιλεγμένων πολιτικών. Γιατί τελικά εκεί εξαντλείται το χαμένο στοίχημα που λέγεται “τοπικές κοινωνίες”. Στην ψευδαίσθηση της ελευθερίας, όπως αυτή θεσμοθετείται απ' το δικαίωμα του εκλέγεσθαι. Ο orwell είχε πει πως αν θες να κυβερνήσεις άλλαξε το νόημα των λέξεων. Επαναπροσδιορίζοντας λοιπόν: ελευθερία δεν σημαίνει απλώς το δικαίωμα να κάνω ό,τι θέλω αρκεί να μη βλάπτω τους άλλους [ορισμός που μας (περι)ορίζει απ' το 1789], αλλά η δυνατότητα να κάνω ό,τι κάνουν κι οι άλλοι (να είμαστε όλοι προνομιούχοι).</p>
<p>Είναι μάταιο να πιστεύουμε πως μια κοινωνική δομή (ένα πολίτευμα;) μπορεί να θεωρηθεί ιδανικό για μια αυτοδιοίκητη κοινωνία που απαρτίζεται από ανθρώπους διαφορετικών συμφερόντων. Η εξάλειψη, ίσως, αυτών των διαφορών θα μπορούσε να οδηγήσει τα μέλη αυτής της κοινωνίας σε αναζήτηση ενός τρόπου οργάνωσής της. Το θέμα των κοινών συμφερόντων το θέτω κυρίως σε οικονομικό επίπεδο (ισότητα) κι όχι βέβαια σαν απόπειρα κοινού ορισμού για την ευτυχία. «Η γενική ευτυχία δεν είναι απαραίτητα και δική μου ευτυχία» (~stirner). Δεν μπορούμε να συζητάμε σοβαρά πχ. για το δικαίωμα του εκλέγεσθαι όταν είναι προφανές πως η οικονομική ανισότητα (ανισότητα ατομικών συμφερόντων) αφαιρεί αυτό το δικαίωμα απ' τα 9/10 μιας τοπικής κοινωνίας, γεγονός που συνιστά απουσία ελευθερίας (σύμφωνα με τον πιο πάνω ορισμό).</p>
<p><img alt="aromatic" src="aromatic.png" />
Αυτό που έχει ενδιαφέρον δεν είναι απλώς το άθροισμα των ατομικών βουλήσεων, ξεκομμένων από οποιαδήποτε διαδικασία δημόσιας διαμάχης, αλλά οι θέσεις/αποφάσεις/δράσεις που θα αναδυθούν απ' τις σχέσεις των ατόμων μέσα στην κοινωνία. <em>«Η διατομική σχέση δεν είναι ούτε υπάρχουσα κατάσταση πραγμάτων ούτε σύστημα θεσμών, αλλά μια διαδικασία» (~balibar).</em> Το σύνολο δεν συνίσταται απλώς στο άθροισμα των ιδιοτήτων των μερών που το αποτελούν (σκληρός αναγωγισμός), αλλά καινούριες ιδιότητες αναδύονται απ' την αλληλεπίδραση των επιμέρους (ήπιος αναγωγισμός). Όταν άτομα άνθρακα και υδρογόνου ενωθούν σε κυκλικές (αρωματικές) αλυσίδες, οι δεσμοί που προκύπτουν είναι πιο ισχυροί απ' το συνηθισμένο και νέες ιδιότητες αναδύονται, που δεν προέρχονται ούτε απ' τον άνθρακα ούτε το απ' το υδρογόνο. Όλη η εκλογική/δημοκρατική διαδικασία (συνειδητά) αφαιρεί αυτό το χαρακτηριστικό των κοινωνιών, ακριβώς επειδή εξαντλείται μόνο σε θεσμούς που ασκούνται στο επίπεδο του ατόμου. Το εκλογικό παραβάν απομονώνει τον άνθρωπο από τους συνανθρώπους του (<em>«η μόνη αντίστοιχη πράξη είναι αυτή της αφόδευσης» ~le brise-glace τ.2</em>) και τελικά τον απονεκρώνει.</p>
<p>Οι τοπικές κοινωνίες χρειάζονται ένα βαθμό αυτονομίας που να τους επιτρέπει να ρυθμίζουν αμοιβαία τις δικές τους υποθέσεις, χωρίς να στηρίζονται σε κάποιο κέντρο αποφάσεων (αποκέντρωση εξουσίας). Να μπορούν να εκφράσουν τη συλλογική τους επιθυμία με άμεσες διαδικασίες (αυτοθέσμιση: συλλογικότητες, συμβούλια, ομοσπονδιοποίηση συμβουλίων, συνομοσπονδιοποίηση ομοσπονδιών), που θα περιέχουν το στοιχείο της αλληλεπίδρασης των ατομικών επιθυμιών, των διαφωνιών, των συγκρούσεων. <em>«Το άτομο συγκροτείται συλλογικά εγγράφοντας στην οργάνωσή του, συγκρουσιακά, το ίχνος του κοινωνικού» (~macherey)</em>. Είναι ένα δικαίωμα που μας έχει στερηθεί. <em>«Υπάρχω σημαίνει λειτουργώ ή επενεργώ σε άλλα πράγματα» (~spinoza)</em>, σε άλλους ανθρώπους (άτομα/μονάδες), και διαμορφώνουμε από κοινού αυτό που μας καθορίζει (την ιστορία μας), μέσα από διαδικασίες οι οποίες θα λειτουργούν έξω απ’ τους κυρίαρχους μηχανισμούς (κρατικούς θεσμούς) ή από ομάδες που προωθούνται ως αυτονόητο πεδίο συνεταιρίζεσθαι (οικογένεια, εργασία, κλπ). «Ομάδες όπως, η οικογένεια ή <em>«αυτούς που ξέρω απ’ τη δουλειά μου”, είναι ήδη αλλοτριωμένες και εθισμένες στον φαύλο κύκλο δουλειά/κατανάλωση/θάνατος» (~bey)</em>.</p>
<p>Όλοι είμαστε οιονεί αντιπρόσωποι. Αυτός είναι κι ο λόγος που η ελπίδα για φυγή απ’ την επιφάνεια του καθρέφτη είναι ακόμα ζωντανή. Αλλά η ελπίδα είναι εκ φύσεως εξωθεσμική...</p></content>
      <pubDate>2010-10-26 09:23:18</pubDate>
    </entry>
  
    <entry>
      <title>Παραμύθια</title>
      <link href="https://www.roussos.cc/2010/05/12/paramithia/"/>
      <content type="html"><p><a href="http://www.flickr.com/photos/comzeradd/4583853426/"><img alt="just a break" src="http://farm5.static.flickr.com/4019/4583853426_6e87ddbc7c.jpg" /></a></p>
<p>"Παραμύθια";... Α λοιπόν θα σας πω κι ένα παραμύθι να ξεκουραστείτε! Μια φορά κι ένα καιρό οι κλέφτες της πρώτης πολιτείας του κόσμου, αφού πλουτίσανε αρκετά, αποφασίσανε να ταχτοποιήσουνε τη ζωή τους. Μπλοκάρανε το λοιπόν τους φτωχούς της πολιτείας κι αφού τους μαζώξανε στην πλατεία τους είπανε: "Ψηλά τα χέρια! Θέλουμε το καλό σας. Δεν θα σας πάρουμε τα φτυάρια, τους κασμάδες, τα σκεπάρνια, τα δισάκια και τα ζεμπίλια σας με το ψωμοτύρι, τα τρύπια σας πουκάμισα με τις ψείρες και τις απάτωτες καλύβες σας, που κάνουνε νερά, σαν βρέχει. Είσαστε ελεύθεροι! - (ψηλά τα χέρια!). Ελεύθεροι να ζείτε κατά το κέφι σας, να κερδίζετε, να κάνετε κομπόδεμα, να μεθάτε, να χορεύεται, να γεννοβολάτε και να πεθαίνετε. Εμείς θα σας μαθαίνουμε τις... αλήθειες! Θα σας δώσουμε πλούσια φαντασία κι αισθαντική καρδιά, θα σας δώσουμε κι αθάνατη ψυχή. Κι όποιος από σας γουστάρει, θα μπορεί να γράφει ποιήματα, να σκαρώνει θεωρίες και να δοξάζεται! Ο κυρίαρχος λαός θα 'σαστε εσείς! Εμείς μονάχα θα σας καμαρώνουμε. Θα φροντίζουμε για την ασφάλεια της ζωής, της τιμής και της περιουσίας σας - μ' ένα λόγο για την ελευθερίας σας. Σεις θα δουλεύετε, κατά πως θέλετε κι ό,τι θέλετε κι όποτε θέλετε. Εμείς θα σας δίνουμε δουλειά, φτάνει να βρίσκεται, και σεις θα μας δίνετε τα κόπια σας. Και για να μη θαρρέψετε πως σας αδικούμε, θα πλερώνουμε κι εμείς το ίδιο δόσιμο στο Κράτος, - στον εαυτό μας!</p>
<p>Κι εσείς κι εμείς θα 'χουμε πάνω απ' τα κεφάλια μας τους ίδιους θεούς, που θα προστάζουν εσάς να δουλεύετε και να μην τρώτε κι εμάς να καθόμαστε και να τρώμε. Κι εμείς κι εσείς θα έχουμε πάνω απ' τα κεφάλια μας τους ίδιους νόμους, που εμείς θα σας τους δίνουμε κι εσείς θα τους ψηφίζετε σαν βουλευτάδες και θα τους εφαρμόζετε σαν δικαστάδες ενάντια στον εαυτό σας. Και για να μην πλακώνουν απ' άλλες στεριές και θάλασσες κουρσάροι και κλέφτες ν' αρπάζουνε το υστέρημα σας και να παίρνουνε σκλάβους κι εσάς και τις γυναίκες σας και τα παιδιά σας, θα σας αρματώνουμε, θα σας γυμνάζουμε, για να μπορείτε να διαφεντεύετε τους θεούς σας, τον εαυτό σας κι εμάς, δηλαδή την πατρίδα. Να σκοτώνεστε σεις και να ζούμε εμείς. Κι επειδή μοναχοί σας δεν θα μπορούσατε να σκεφτείτε το συμφέρον σας και να φυλάξετε τον εαυτό σας, θα σας αναγκάζουμε με το ζόρι (ψηλά τα χέρια!). Ένα πράμα μονάχα σας απαγορεύουμε: να κλέβει ο ένας τον άλλον. Γιατί μπορεί να κλέψετε κι εμάς"</p>
<p><em>~ Κ. Βάρναλης: "η αληθινή απολογία του Σωκράτη"</em></p></content>
      <pubDate>2010-05-12 19:14:22</pubDate>
    </entry>
  
    <entry>
      <title>το τέλος του φαντασιακού της δημοκρατίας</title>
      <link href="https://www.roussos.cc/2010/05/06/to-telos-tou-fantasiakou-tis-dimokratias/"/>
      <content type="html"><p>Μάθαμε για <a href="http://www.in.gr/news/article.asp?lngEntityID=1132263&amp;lngDtrID=251">τα νέα μέτρα</a> και ανατριχιάσαμε, αλλά κυρίως αυτό που μάθαμε, τουλάχιστον όσοι δεν έχουμε βασίσει την ενημέρωση μας στα media και έχουμε επαφή με την πραγματικότητα, πως η μεγάλη πλειοψηφία της κοινωνίας είναι αντίθετη με αυτά.</p>
<p>Υπάρχει άραγε ποιο ξεκάθαρη απόδειξη πως η καραμέλα της δημοκρατίας έχει λιώσει; Είναι σαφές (και όσοι συμμετέχουν στις τελευταίες μαζικές πορείες το χουν κατανοήσει καλύτερα) πως τα μέτρα δεν είναι απλώς αντίθετα με το συμφέρον της κοινωνίας, αλλά αντίθετα και με τη βούληση της. (Άλλωστε η καταστολή που βιώνουμε τόσο έντονα το τελευταίο διάστημα δεν έχει προηγούμενο.)</p>
<p>Αρκετοί προσπαθούν να μας πείσουν πώς τα νέα μέτρα είναι μονόδρομος (και μάλιστα <a href="http://tvxs.gr/news/%CE%B5%CE%BB%CE%BB%CE%AC%CE%B4%CE%B1/%CF%88%CE%B7%CF%86%CE%AF%CF%83%CF%84%CE%B7%CE%BA%CE%B5-%CE%BA%CE%B1%CF%84%CE%AC-%CF%80%CE%BB%CE%B5%CE%B9%CE%BF%CF%88%CE%B7%CF%86%CE%AF%CE%B1-%CF%84%CE%BF-%CE%BD%CF%83-%CE%B3%CE%B9%CE%B1-%CF%84%CE%B1-%CE%BD%CE%AD%CE%B1-%CE%BC%CE%AD%CF%84%CF%81%CE%B1-%CE%B1%CF%8D%CF%81%CE%B9%CE%BF-%CF%83%CF%84%CE%B7%CE%BD-%CE%BF%CE%BB%CE%BF%CE%BC%CE%AD%CE%BB%CE%B5%CE%B9%CE%B1?utm_source=feedburner&amp;utm_medium=feed&amp;utm_campaign=Feed%3A+TvxsStoriesRssFeed+%28TVXS+Stories+RSS+Feed%29">με εκβιαστικό τρόπο</a>) και πως δεν υπάρχουν εναλλακτικές προτάσεις είτε γιατί <a href="/2010/02/24/greece-under-pressure/">τις αγνοούν</a>, είτε γιατί απλώς έχουν <a href="/2010/03/01/%CF%80%CE%BF%CE%BB%CE%B9%CF%84%CE%B9%CE%BA%CE%AD%CF%82-%CF%80%CF%81%CE%BF%CF%84%CE%B5%CF%81%CE%B1%CE%B9%CF%8C%CF%84%CE%B7%CF%84%CE%B5%CF%82/">άλλες προτεραιότητες</a>, αλλά δεν μπορούν να απαντήσουν στο παραπάνω. <strong>Όλα αυτά δεν απαντούν στο <em>αν</em> έχουμε δημοκρατία, αλλά στο <em>γιατί</em> δεν έχουμε.</strong></p>
<p>Ας το πάρουμε απόφαση λοιπόν και ας σταματήσουμε να υποτιμούμε τη νοημοσύνη του κόσμου. Κάποια παπαγαλάκια βέβαια <a href="http://satyroi1987.wordpress.com/2010/04/28/%CE%B5%CF%85%CF%83%CE%B5%CE%B2%CE%B5%CE%AF%CF%82-%CF%80%CF%8C%CE%B8%CE%BF%CE%B9/">το λένε ξεκάθαρα πια</a>, αλλά άλλοι ακόμα προπαγανδίζουν το φαντασιακό της δημοκρατίας. <strong>Ε λοιπόν αυτό πέθανε χτες οριστικά.</strong></p>
<p><a href="http://www.flickr.com/photos/comzeradd/4583853430/"><img alt="technocrat escaping" src="https://farm5.staticflickr.com/4026/4583853430_92579ffdb2.jpg" /></a></p></content>
      <pubDate>2010-05-06 14:07:54</pubDate>
    </entry>
  
    <entry>
      <title>με αφορμή το gamato.info + σύντομος οδηγός επιβίωσης</title>
      <link href="https://www.roussos.cc/2010/03/24/gamato.info/"/>
      <content type="html"><p>Μάθαμε όλοι τις εξελίξεις σχετικά με το κλείσιμο του gamato.info, είτε <a href="http://www.enet.gr/?i=news.el.article&amp;id=140199">από ειδησιογραφικά sites</a> (ακόμα <a href="http://torrentfreak.com/six-bittorrent-admins-arrested-interpol-chase-two-more-100310/">και διεθνή)</a> είτε από <a href="http://www.astynomia.gr/index.php?option=ozo_content&amp;perform=view&amp;id=3033&amp;Itemid=520&amp;lang=">την επίσημη ανακοίνωση της αστυνομίας</a>.</p>
<p>Δεν θα σταθώ (προς το παρόν) στο θέμα της πνευματικής ιδιοκτησίας. Είμαι θεμελιακά αντίθετος, αλλά θα αδικήσω το θέμα αν αναπτύξω τη σκέψη μου με αφορμή το κλείσιμο ενός torrent tracker. Δεν θα σταθώ ούτε στο γεγονός πως η αστυνομία με την ανακοίνωση της έγραψε στα παλιότερα των υποδημάτων της το τεκμήριο της αθωότητας, ούτε στο γεγονός πως οι τελευταίοι παράγραφοι είναι προφανές πως τις έχουν υπαγορεύσει οι εταιρίες δικαιωμάτων. Θα σταθω κυρίως στο τι ακριβώς είναι ένας torrent tracker.</p>
<p>Θυμίζω πως στην περιβόητη δίκη του pirate bay <a href="http://torrentfreak.com/50-of-charges-against-pirate-bay-dropped-090217/">οι μισές κατηγορίες κατέπεσαν</a> μόλις την δεύτερη μέρα επειδή οι κατήγοροι δεν γνώριζαν πως οι ταινίες, που μοιράζοντας οι χρήστες του συγκερκιμένου torrent tracker, δεν ήταν πάνω στο site αλλά στον δίσκο αυτών των χρηστών. Ένας torrent tracker  παρέχει απλώς ένα αρχείο (.<a href="http://el.wikipedia.org/wiki/Torrent">torrent</a>) το οποίο περιέχει <a href="http://el.wikipedia.org/wiki/%CE%9C%CE%B5%CF%84%CE%B1%CE%B4%CE%B5%CE%B4%CE%BF%CE%BC%CE%AD%CE%BD%CE%B1">μεταδεδομένα</a> που είναι απαραίτητα ώστε να γίνει αυτός ο διαμοιρασμός (πχ. το όνομα του αρχείου/ταινίας). Όποιος χρήστης έχει κατεβάσει αυτό το αρχείο γίνεται μέλος ενός "δικτύου" που μοιράζει το αρχείο που περιγράφεται απ' το .torrent αρχείο. (Παρένθεση: Οι πιο περίεργοι ας ψάξουν να βρουν πως χρησιμοποιείται και η τεχνολογία <a href="http://en.wikipedia.org/wiki/Distributed_hash_table">DHT</a> στα torrents. Διαδικασία που εξηγήθηκε και στη δίκη του Pirate Bay απ' τους διαχειριστές του, και που πρακτικά στερεί απ' τον tracker ακόμα και αυτή την απλή συμμετοχή στον διαμοιρασμό των αρχείων, καθιστώντας την όλη διαδικασία πλήρως αποκεντρωμένη.) Ο torrent tracker (pirate bay, gamato.info, κλπ) δεν κατέχει λοιπόν παράνομο υλικό, συνεπώς δεν μπορεί να κατηγορηθεί για διακίνηση του. Αυτό για το οποίο θα μπορούσαν να κατηγορηθούν τέτοια sites είναι για παρακινηση και διευκόλυνση των χρηστών τους σε παράνομες δραστηριότητες. Αμφιβάλλω βέβαια κατά πόσο υπάρχει στην Ελλάδα το αντίστοιχο νομικό πλαίσιο για να στηριχθεί μια τέτοια κατηγορία. Ήδη <a href="http://sxoliastesxwrissynora.wordpress.com/2010/03/18/%CF%84%CE%BF-%CE%B9%CF%83%CF%80%CE%B1%CE%BD%CE%B9%CE%BA%CF%8C-gamato-%CE%BA%CE%B1%CE%B9-%CE%B7-p2p-%CE%BF%CE%B9%CE%BA%CE%BF%CE%BD%CE%BF%CE%BC%CE%AF%CE%B1/">διαβάζουμε πως στην Ισπανία είχαμε μια θετική δικαστική απόφαση</a> σχετικά με αυτό το θέμα, που πρακτικά αθοώνει sites τύπου gamato.info με το αιτιολογικό πως πρόκειται για απλούς μεταγωγούς δεδομένων και άρα δεν καταπατούν τους νόμους περί πνευματικής ιδιοκτησίας. (Παρένθεση: Ειδικά στην υπόθεση του gamato.info έχει ενδιαφέρον να δούμε πως οι αρχές βρήκαν τις διευθύνσεις και λοιπά στοιχεία των διαχειριστών, καθώς τίθεται θέμα παραβίασης <a href="http://el.wikisource.org/wiki/%CE%A3%CF%8D%CE%BD%CF%84%CE%B1%CE%B3%CE%BC%CE%B1_%CF%84%CE%B7%CF%82_%CE%95%CE%BB%CE%BB%CE%AC%CE%B4%CE%B1%CF%82#.CE.86.CF.81.CE.B8.CF.81.CE.BF_19">του απορρήτου των επικοινωνιών</a>.)</p>
<p>Οδηγός Επιβίωσης</p>
<p>Με βάση το δελτίο τύπου της αστυνομίας φαίνεται πως κατασχέθηκαν οι προσωπικοί υπολογιστές των συλληφθέντων. Δύο μικρά tips ώστε να είστε σίγουροι πως ο δίσκος σας δεν θα σας "προδώσει".</p>
<ol>
<li>Καταρχήν χρησιμοποιείστε κρυπτογραφημένο filesystem. Η διαδικασία είναι πάρα πολύ απλή (τουλάχιστον στο Linux) και συνήθως είναι ένα απλό checkbox κατά τη διάρκεια της εγκατάστασης. Για παράδειγμα αναφέρω το <a href="https://fedoraproject.org/">Fedora Linux</a>, που χρησιμοποιώ προσωπικά, στο οποίο ενεργοποιώντας την αντίστοιχη επιλογή στην εγκατάσταση:</li>
</ol>
<p><img alt="fedora-installation" src="fedora_encrypt.png" /></p>
<p>Μου ζητάει κατά την εκκίνηση να βάλω το passphrase που έχω επιλέξει:</p>
<p><img alt="fedora-decrypt" src="fedora_decrypt.png" /></p>
<p>(Να θυμάστε πως το passphrase δεν είναι password. Το σημαντικό δεν είναι να είναι δύσκολο, αλλά μεγάλο. Χρησιμοποιήστε πχ. έναν στίχο από αγαπημένο σας ποίημα όχι haiku :P).</p>
<ol>
<li>
<p>Αν θέλετε να εξαφανίσετε ίχνη που έχετε ήδη στον δίσκο σας και να κάνετε μια καθαρή εγκατάσταση, γράψτε καταρχήν σε ένα cdάκι ένα <a href="http://en.wikipedia.org/wiki/Livecd">LiveCD</a>. Μας κάνει και το Fedora Linux, αλλά γιατί κάτι τόσο απλό μας κάνει και κάτι σαν το <a href="http://www.slax.org/">slax</a>. Ξεκίνηστε τον υπολογιστή σας μ' αυτό και όταν τελειώσει η εκκίνηση ανοίξτε ένα τερματικό και γράψτε την εντολή:</p>
<p>dd if=/dev/urandom of=/dev/sda</p>
</li>
</ol>
<p>όπου sda είναι ο 1ο δίσκος, sdb ο 2ος, κοκ. Η παραπάνω διαδικασία γεμίζει με τυχαία δεδομένα τον δίσκο και είνα καλό να προηγηθεί ακόμα και αν κρυπτογραφήσετε τον δίσκο σας. Να είστε όπως προετοιμασμένοι πως θα πάρει αρκετοί ώρα (10-24h) ανάλογα με την χωρητικότητα του δίσκου.</p></content>
      <pubDate>2010-03-24 15:17:50</pubDate>
    </entry>
  
    <entry>
      <title>νωθρότητα</title>
      <link href="https://www.roussos.cc/2010/03/08/nothrotita/"/>
      <content type="html"><p>«Εδώ όλα είναι αποτέλεσμα νωθρότητας, και τα κακά και τα καλά. Όλα σπορρέουν από την αριστοκρατική, χαριτωμένη, μορφωμένη, πεισματάρικη νωθρότητα! Δεν ξέρουμε να ζούμε από το μόχθο μας. Και, πώς μας προέκυψε το ότι ορισμένοι ασχολούνται τώρα με κάποια "αναδειχθείσα" κοινή γνώμη, έτσι ξαφνικά; Είναι δυνατόν να μην καταλαβαίνουν ότι για να διαμορφώσεις άποψη χρειάζεται πριν απ' όλα να μοχθήσεις, προσωπικά, με ατομική πρωτοβουλία, με ατομική δράση! Χάρισμα τίποτε και ποτέ δεν δίνεται. Αν μοχθήσουμε, άποψη για εμάς θα έχουν μόνο αυτοί που δούλευαν αντί για μας μέχρι τώρα, δηλαδή η Ευρώπη ως συνήθως, οι Γερμανοί ως συνήθως, αυτοί που είναι δάσκαλοι μας, δηλαδή, διακόσια χρόνια τώρα.»
<em>~ Φ. Ντοστογιέφσκι, Δαιμονισμένοι</em></p></content>
      <pubDate>2010-03-08 21:15:02</pubDate>
    </entry>
  
    <entry>
      <title>πολιτικές προτεραιότητες</title>
      <link href="https://www.roussos.cc/2010/03/01/politikes-proteraiotites/"/>
      <content type="html"><p>Αντιλαμβάνομαι την αγωνία μιας κυβέρνησης που έχει να διαχειριστεί ένα δημόσιο έλλειμα, και κατ' επέκταση τη μείωση των κρατικών δαπανών &amp; αύξηση των εσόδων. Αυτό που δεν δέχομαι είναι τις πολιτικές της επιλογές. Ανέφερα <a href="/2010/02/24/greece-under-pressure/">σε προηγούμενο post</a> μερικά στοιχεία για το που τελοσπάντων πάνε τα λεφτά. Και γενικώς νομίζω πως αν κάτσουμε και σκεφτούμε πιθανούς τρόπους επίτευξης των παραπάνω στόχων θα βρούμε ουκ ολίγους. Και από οικονομικής άποψης θα είναι όλοι ορθοί. Από μείωση των εξοπλιστικών δαπανών, μέχρι ακόμα και τα μέτρα που παίρνει σήμερα η κυβέρνηση (πχ. την μείωση των επιδομάτων ή το πάγωμα των συντάξεων). <strong>Οικονομικά όλα αυτά είναι "σωστά". Η επιλογή όμως μίας ή και περισσότερων λύσεων ονομάζεται πολιτική.</strong> Και είναι με βάση αυτές τις (πολιτικές) αποφάσεις είναι που κρίνουμε τελικά τις κυβερνήσεις (και γενικώς κόμματα και πολιτικούς χώρους).</p>
<p>Όταν άρχισαν να γίνονται εμφανή και στην Ελλάδα τα αποτελέσματα της οικονομικής κρίσης, ποιο κοινωνικό στρώμα (έστω και αντανακλαστικά) ήταν που προσπάθησε να προστατέψει η (προηγούμενη) κυβέρνηση; Τις τράπεζες! Προσφέροντας τους οικονομική βοήθεια 28δις ευρώ. Όταν φάνηκε πόσο διογκωμένο είναι τελικά το δημόσιο έλλειμα, σε ποιο κοινωνική στρώμα μετέφερε το βάρος η (τρέχουσα) κυβέρνηση; Στους μισθωτούς και στους συνταξιούχους. Αυτές οι αποφάσεις είναι που προσδιορίζουν στα δικά μου μάτια ποιες είναι οι πολιτικές προτεραιότητες και ποια είναι τα κριτήρια με βάση τα οποία επιλέγουν οι κυβερνήσεις από ένα πλήθος πιθανών λύσεων.</p>
<p>ΥΓ. Σήμερα <a href="http://www.enet.gr/?i=news.el.politikh&amp;id=136587">διαβάζουμε</a> για περικοπή ή μείωση του 14ου μισθού. Δες λίγο τα νούμερα. Όλη η ιστορία γίνεται για να εξοικονομηθεί 1 δις. ευρώ. Θυμίζω πως οι εξοπλιστικές δαπάνες για φέτος είναι 6 δις. ευρώ. Χρειάζεται να γράψω συμπέρασμα;</p></content>
      <pubDate>2010-03-01 20:57:04</pubDate>
    </entry>
  
    <entry>
      <title>greece under pressure</title>
      <link href="https://www.roussos.cc/2010/02/24/greece-under-pressure/"/>
      <content type="html"><p>Τελικά υπάρχουν λεφτά; Μεταφράζω απ' το <a href="http://www.marxist.com/">marxist.com</a> που <a href="http://www.marxist.com/bankruptcy-threatens-greece-sacrifice-capitalism.htm">συγκέντρωσε</a> κάποια στοιχεία: </p>
<ul>
<li>67.5% του συνόλου των φορολογικών εσόδων το 2009 πήγαν κυρίως σε τοπικές και διεθνείς τράπεζες και γενικώς σε παρασιτικούς παράγοντες της οικονομίας, κάτοχοι των κρατικών ομολόγων και εντόκων γραμματίων του Δημοσίου, οι οποίοι έχουν δανείσει χρήματα στο κράτος.</li>
<li>Το ποσό των 28 δις. ευρώ που δόθηκαν ως πακέτο σωτηρίας στις τράπεζες, ισούται με το 12.4% του δημόσιου ελλείματος, που θα μπορούσαν να χρησιμοποιηθούν για να αγοραστούν οι τράπεζες.</li>
<li>Το 2004 η φορολογία για τις επιχειρήσεις μειώθηκε κατά 10% (από 35% σε 25%), και εν τω μεταξύ τα κέρδη των 300 μεγαλύτερων επιχειρήσεων αυξήθηκε κατά 365%. Αυτό σημαίνει πως δεκάδες δις. ευρώ που θα μπορούσαν να είχαν δοθεί στο δημόσιο, χαρίστηκαν απλόχερα στους κεφαλαιούχους.</li>
<li>Κάθε χρόνο η φοροδιαφυγή στην Ελλάδα υπολογίζεται περίπου 20 δις. ευρώ, περίπου το 40% του ελλείματος του κρατικού προϋπολογισμού. Με το σημερινό άδικο φορολογικό σύστημα αυτό το ποσό δεν αγγίζει ποτέ στα δημόσια ταμεία και το μεγαλύτερο μέρος τους απορροφάται από τους κατόχους ιδιωτικών επιχειρήσεων. Η εφημερίδα Καθημερινή υπογράμμισε το γεγονός πως το 2008, 15.300 επιχειρήσεις δεν πλήρωσαν καθόλου φόρους.</li>
<li>Το budget για το ελληνικό εξοπλιστικό πρόγραμμα αυξήθηκε για το 2009-2010 σε 6 δις. ευρώ.</li>
<li>Το κράτος έχει απωλέσει 2,675 δις. ευρώ στα τρία πιο πρόσφατα κυβερνητικά σκάνδαλα, σύμφωνα με την εφημερίδα Καθημερινή (19 Απριλίου, 2009).</li>
</ul>
<p>Executive Summary Conclusive: Λεφτά υπάρχουν! Οι προτεραιότητες είναι "λάθος". Και όταν λέω λάθος εννοώ απ' την οπτική γωνία των μισθωτών. Γιατί προφανώς απ' την οπτική γωνία αυτών που διαχειρίζσονται το χρήμα και την εξουσία είναι σωστές.</p></content>
      <pubDate>2010-02-24 20:00:23</pubDate>
    </entry>
  
    <entry>
      <title>ο μύθος της "ελεύθερης αγοράς"</title>
      <link href="https://www.roussos.cc/2010/02/15/o-mithos-tis-eleftheris-agoras/"/>
      <content type="html"><p>«(...) Η "ελεύθερη αγορά" όμως δεν είναι παρά ένας μύθος των νεοφιλελεύθερων. Η παρεμβατικότητα και η ρυθμιστική πολιτική του κράτους είναι καθοριστική για την εξσφάλιση της μεγαλύτερης δυνατής ισορροπίας και εν τέλει την λειτουργία και την αποτελεσματικότητα της αγοράς. Εκ φύσεως η αγορά συμπεριφέρεται απρόβλεπτα, και προκειμένου να μην οδηγηθεί στον αυτο-στραγγαλισμό της από τον εξοντωτικό ανταγωνισμό και τις μονοπωλειακές τάσεις του κεφαλαίου, πρέπει να αποδοθεί στο κράτος ο ρόλος του νομοθέτη, που με την διακριτική παρέμβασή του φροντίζει να διατηρεί η "ελεύθερη αγορά" την αυτονομία της - τουλάχιστον ως καταστατική μυθολογία της αέναης οικονομικής ανάπτυξης και της κοινωνικής προόδου του κράτους και της κοινωνίας. Το κράτος εξασφαλίζει και διαμορφώνει τις συνθήκες για την ανάπτυξη κάθε οικονομικής δραστηριότητας και προσφέρει ένα μίνιμουμ διασφάλισης από κάθε είδος κινδύνων. Χωρίς αυτό το πλαίσιο καμία έννοια "φιλελεύθερης" οικονομίας δεν θα ήταν εφικτή - και αυτό το γνωρίζει και ο πρωτοετής φοιτητής Οικονομικών, πόσο μάλλον οι "φωτισμένοι" ιδεολόγοι του νεοφιλελευθερισμού ή οι μάνατζερ των πολυεθνικών. (...)»
_~ απ' το editorial του <a href="http://futura-blog.blogspot.com/">futura</a> - τεύχος 11 _</p>
<p>«Όποιος πιστεύει ότι η εκθετική ανάπτυξη μπορεί να συνεχίζεται για πάντα σε ένα πεπερασμένο κόσμο είναι είτε τρελός είτε οικονομολόγος»
_~ K. Boulding (οικονομολόγος) _</p></content>
      <pubDate>2010-02-15 20:57:21</pubDate>
    </entry>
  
    <entry>
      <title>το τείχος του βερολίνου και άλλα τείχη</title>
      <link href="https://www.roussos.cc/2010/02/01/to-teixos-tou-verolinou/"/>
      <content type="html"><p>“20 χρόνια έκλεισαν απ' την πτώση του τείχους του βερολίνου, που χώριζε στα δύο την πόλη” ~ ειδησιογραφικές δημοσιεύσεις</p>
<p>Φαντάσου μια τέτοια χώρα που έχει σηκώσει ένα τείχος. Φαντάσου μια χώρα που οι έχοντες την εξουσία (ή έστω η ίδια η κοινωνία αν θεωρούμε πως η εξουσία ασκείται απ' αυτή) έχουν φτάσει σ' ένα σημείο που πιστεύουν πως το πολιτικό και οικονομικό σύστημα που έχουν επιτύχει να εφαρμόσουν είναι ιδανικό. Πως μέσα σ' αυτή την κοινωνία έχει επιτευχθεί το μέγιστο (ή εν πάσει περιπτώσει αρκετά υψηλό) ποσοστό γενικευμένης ευτυχίας (όχι επιτυχίας) των μελών της και πως δεν υπάρχει άλλος τρόπος να προστατέψουν τον “τρόπο ζωής τους” απέναντι στις γειτονικές αλλοτροιωμένες κοινωνίες παρά μόνο με τη χρήση ενός τέτοιου εμποδίου. Ενός εμποδίου που θα απέτρεπε την προπαγάνδα των άλλων κοινωνιών (ας μην γελιόμαστε εδώ μιλάμε σίγουρα για τους έχοντες εξουσία) να εισβάλει και να οδηγήσει τα μέλη αυτής της κοινωνίας μακριά απ' αυτόν τον “επίγειο” παράδεισο (τα εισαγωγικά μπαίνουν γιατί η χρήση της λέξης είναι πλεονασμός σε όλες τις περιπτώσεις). Φαντάσου αυτή τη μακρινή (στο παρελθόν) χώρα. Είναι κάτι που σίγουρα οι περισσότεροι τουλάχιστον θα το καταδικάζαμε απερίφραστα. Ανεξαρτήτως πολιτικής ταύτισης ή όχι με αυτό το μοντέλο αυτής της κοινωνίας, η περιχαράκωση θα ήταν εσφαλμένη. Όχι τόσο γιατί δεν υπάρχουν έξωθεν κίνδυνοι (αυτό το αφήνω για μελλοντικό editorial), αλλά γιατί μια τέτοια πρακτική στερεί μια στοιχειώδης ελευθερία απ' τα μέλη της κοινωνίας: τη διαφωνία. Μια ελευθερία, που (υποτίθεται;) έγινε η αιτία για το τείχος. Την ελευθερία να διαφωνεί κάποιος με τον τρόπο ζωής της κοινωνίας που ζει (φτάνοντας πιθανώς στην αυτο-εξορία), όπως ακριβώς η κοινωνία αυτή διαφωνεί με τον κυρίαρχο στον υπόλοιπο πλανήτη τρόπο ζωής.</p>
<p>“η ελλάδα έχει καταντήσει ξέφραγο αμπέλι”, “η ελλάδα δεν μπορεί να αντέξει άλλους μετανάστες” ~ πολιτικοί, πολίτες, media</p>
<p>Μερικές φορές όμως τα τείχη αυτά δεν έχουν υλική υπόσταση. Όχι φυσικά επειδή είναι αυξημένο το οικονομικό κόστος, αλλά κυρίως επειδή είναι μικρότερο το πολιτικό κόστος να πείσεις τα μέλη μιας κοινωνίας για την αναγκαιότητά του.</p>
<p>“52 χρόνια κλείνουν φέτος απ' την έναρξη του εμπάργκο στην κούβα...” ~ εγκυκλοπαιδική (aka wikipedia) πηγή</p>
<p>Και άλλες φορές οι κοινωνίες που διαφωνούν (ανεξαρτήτως αν έχουν εμένα και εσένα με το μέρος τους) δεν προλαβαίνουν ή δεν θέλουν (κι όμως!) να σηκώσουν ένα τέτοιο τείχος. Το έκανε όμως όλος ο υπόλοιπος (ανεπτυγμένος;) πλανήτης γι' αυτούς.</p>
<p>Ας κάνουμε λοιπόν ξεκάθαρο στη συνείδησή μας, πως η ύπαρξη τειχών σε όλες τους τις μορφές, ή καλύτερα η περιχαράκωση μιας κοινωνίας, αντιβαίνει με βασικές αρχές της ελευθερίας, όπως αυτή επικαλείται (παραδόξως) απ' ολόκληρο το πολιτικό φάσμα. Και ας εναντιωθούμε επιτέλους στην ύπαρξη τους χωρίς να χρειάζεται να πέφτουμε πάνω τους, χωρίς να περιμένουμε τους (νικητές) ιστορικούς να τα καταγράψουν/αναδείξουν. Ας εναντιωθούμε στην οικοδόμηση τους ακόμα κι αν αυτή δεν απαιτεί οικοδομικά υλικά.</p>
<p><em>δημοσιεύτηκε στο 17ο τεύχος του fanzine <a href="http://chimeres.gr/zine">chimeres</a></em></p></content>
      <pubDate>2010-02-01 20:57:08</pubDate>
    </entry>
  
    <entry>
      <title>ο φαύλος κύκλος της "ανάπτυξης"</title>
      <link href="https://www.roussos.cc/2010/01/25/o-favlos-kiklos-tis-anaptixis/"/>
      <content type="html"><p>«οι τράπεζες επιδοτήθηκαν με 28δις ευρώ προσφάτως έτσι ώστε να έχουν την ευχέρια να μας δανείσουν χρήματα για να αποπληρώσουμε τα δάνεια που έχουμε πάρει από άλλες τράπεζες. η κοινή λογική (:) θα έλεγε πως θα μπορούσαν να δώσουν τα 28δις κατευθείαν σε μας (!).»</p>
<p>το παραπάνω είναι από <a href="/2009/07/14/%ce%bf%ce%b9%ce%ba%ce%bf%ce%bd%ce%bf%ce%bc%ce%b9%ce%ba%ce%ae-%ce%ba%cf%81%ce%af%cf%83%ce%b7/">παλιότερο post</a> μου, και είναι ένα (τραβηγμένο) παράδειγμα για να καταδείξω την παράνοια του κυρίαρχου οικονομικού μοντέλου. ενός μοντέλου που ο στόχος του δεν είναι η ευημερία των κοινωνιών (και κατ' αεπέκταση των ανθρώπων). ίσως γι' αυτό να θεωρείται και τόσο πετυχημένο απ' τους οπαδούς του και να χαρακτηρίζεται ως μονόδρομος. ακριβώς επειδή ο στόχος του είναι απλώς η διαιώνιση του. η αέναη ανάπτυξη. και όσο το πετυχαίνει αυτό θα συνεχίζει να υπάρχει, έστω και αν καταδικάζει το 1/3 στην φτώχεια.</p>
<p>«όποιος πιστεύει ότι η εκθετική ανάπτυξη μπορεί να συνεχίζεται για πάντα σε ένα πεπερασμένο κόσμο είναι είτε τρελός είτε οικονομολόγος» ~ k. boulding</p>
<p>βρισκόμαστε αναμφίβολα σε περίοδο οικονομικής κρίσης, και θα μπορούσαμε να συζητάμε με τις ώρες το γιατί και το πως φτάσαμε ως εδώ. τις τελευταίες ημέρες στην πολιτική επικαιρότητα κυριαρχεί ένα άλλο "πως". αυτό που έχει να κάνει με την έξοδο απ' την κρίση. υπάρχει μια έμφυτη τάση στη νεοφιλελεύθερη σκέψη να σκέφτεται βραχυπρόθεσμα και να προκρίνει τις αντίστοιχες οικονομικές και πολιτικές "λύσεις". αυτό λίγο πολύ βιώνουμε και στη χώρα μας. ακούμε για παράδειγμα για πάγωμα μισθών ή για μείωση επιδομάτων, ή ακόμα χειρότερα φέτος στις γιορτές ακούσαμε ακόμα και για κόψιμο του δώρου των χριστουγέννων. βραχυπρόθεσμα κάτι τέτοιο μπορεί να είχε αποτέλεσμα. καθώς θα υπήρχε μείωση στις κρατικές δαπάνες και αυτό θα είχε μια θετική επίπτωση στους δείκτους του ελλείματος. μακροπρόθεσμα όμως θα είχε δυσμενή αποτελέσματα στην οικονομία γιατί θα αποδυνάμωνε την αγοραστική δύναμη των εν δυνάμει καταναλωτών και άρα θα υπήρχε μείωση στον τζίρο των καταστημάτων. ακόμα δηλαδή και με νεοφιλελεύθερη "λογική" τέτοια οικονομικά μέτρα είναι προς τη λάθος κατεύθυνση. όταν η general motors απολύει 5.000 εργαζομένους αυτομάτως έχει χάσει 5.000 εν δυνάμει καταναλωτές και αγοραστές των αυτοκινήτων της. όσο απλοποιημένο και να είναι αυτό το παράδειγμα, καθρεφτίζει τον φαύλο κύκλο που υποκρύπτεται κάτω από ένα οικονομικό μοντέλο που δεν έχει στο επίκεντρό του τον άνθρωπο (και άλλωστε δεν παράγει αγαθά γι' αυτόν, αλλά "ανάπτυξη" μέσω αυτού).</p>
<p>το ποιο θα μπορούσε να είναι το μακρυπρόθεσμο πλάνο εξόδου απ' την κρίση χωράει αρκετή συζήτηση (ανάλογα και το πόσο αριστερά τοποθετεί καθένας τον εαυτό του στο πολιτικό φάσμα), αλλά το κυρίαρχο στοιχείο, που τόσο επίμονα προτάσουν άνθρωποι από προοδευτικούς πολιτικούς χώρους, είναι η αύξηση των θέσεων εργασίας με όλες τις απαραίτητες προϋποθέσεις που αυτό συνεπάγεται (πχ. επενδύσεις, απλοποίηση διαδικασιών έναρξης μιας επιχείρησης), με όλα τα βραχυπρόθεσμα αρνητικά (πιθανή πρόσκαιρη αύξηση του ελλείματος), αλλά με μακροπρόθεσμο θετικό αποτέλεσμα την έξοδο απ' την κρίση και όχ απλώς την αναβολή της κατάρευσης. συνεπώς αυτό που απαιτείται είναι πολιτκές λύσεις με μακροπρόθεσμο ορίζοντα και δυστυχώς μέχρι σήμερα δεν έχουμε δει κάτι τέτοιο από μια κυβέρνηση που ασχολείται μόνο με τη μείωση των δαπανών.</p></content>
      <pubDate>2010-01-25 20:57:00</pubDate>
    </entry>
  
    <entry>
      <title>πατριώτες</title>
      <link href="https://www.roussos.cc/2009/10/28/patriotes/"/>
      <content type="html"><p>«Ποιοι είναι αυτοί;», ρωτάω κάποιον πλάι μου.<br />
«Ποιοι;», λέει. «Αυτοί που πίνουν στο μπουφέ.»<br />
«Δεν τους ξέρετε; Εκ των πρώτων της κοινωνίας... Μέτοχοι και διευθυντές, σύμβουλοι, πρόεδροι φιλανθρωπικών ιδρυμάτων.»<br />
«Θα είναι πολύ συνεπείς.», λέω. «Θα ναι "κύριοι". Συμβόλαιο θα είναι λόγος της τιμής τους.»<br />
«Βέβαια...», μου λέει. «Και πλούτισαν χάρις σ' όλα αυτά τα προσόντα τους. Η <em>πατρίδα</em> είναι αυτοί.»<br />
(Κι οι <em>πατριώτες</em> εμείς), συλλογίστηκα.</p>
<p>~ γ. σκαρίμπας: "το βατερλώ δύο γελοίων"</p></content>
      <pubDate>2009-10-28 11:07:31</pubDate>
    </entry>
  
    <entry>
      <title>κομματικό κράτος, η περίπτωση stage</title>
      <link href="https://www.roussos.cc/2009/10/23/kommatiko-kratos-stage/"/>
      <content type="html"><p>σήμερα <a href="http://www.enet.gr/?i=news.el.politikh&amp;id=94985">διαβάσαμε</a> για τα προγράμματα stage. η αφορμή για το παρόν post είναι η εξής φράση: </p>
<blockquote>
<p>"Όσα προγράμματα συνήφθησαν μετά την ημερομηνία προκήρυξης των εκλογών είναι παράνομα και όσοι συμμετείχαν σ' αυτά δεν θα πληρωθούν."</p>
</blockquote>
<p>σε μία ευνομούμενη πολιτεία, σε μια κοινωνία πολιτών (και σε άλλες τέτοιες ωραίες εκφράσεις που μας έχουν συνηθίσει κάποιοι βουλευτές της κυβέρνησης και οι προσκείμενοι bloggers), ο πολίτης αλληλεπιδρά με το κράτος. το ποιος κυβερνάει είναι αδιάφορο γιατί το κράτος οφείλει να έχει συνέχεια. στην προκειμένη περίπτωση γίνεται επίκληση στο γεγονός πως είναι παράνομο να προκηρυχτούν θέσεις εν μέσω προεκλογικής περιόδου. συνεπώς παράνομο είναι το φεκ στο οποίο προκηρύχτηκαν οι θέσεις. παρανόμησε το κράτος λοιπόν. έρχεται σήμερα ξανά το κράτος (αδιάφορο αν έχει αλλάξει η κυβέρνηση) και το παραδέχεται. η λύση λοιπόν που σκέφτηκαν είναι να ακυρώσουν τις συμβάσεις. κοινώς να τους απολύσουν χωρίς αποζημείωση και το πιθανότερο χωρίς να πάρουν ουτε τα δεδουλευμένα. με λίγα λόγια το κράτος αποφάσισε πως επειδή παρανόμησε θα τιμωρήσει μόνο τον ένα απ' τους δύο συμβαλόμενους. τους εργαζόμενους. όπως πολύ σωστά <a href="http://www.enet.gr/?i=news.el.article&amp;id=94688">το έγραψε ο στάθης</a>, αποφάσισαν αντί να καταργήσουν τα stage να καταργήσουν αυτούς που δούλευαν σ' αυτά. για να σοβαρευτούμε, αν θέλουμε να λυθεί το πρόβλημα των stage τα βήματα είναι πολύ απλά. πολιτική βούληση χρειάζεται και νηφαλιότητα. όχι εκδικητικότητα απέναντι σ' αυτούς που έβαλαν οι προηγούμενοι. </p>
<ul>
<li>κατάργηση του θεσμού των stage και στον δημόσιο και στον ιδιωτικό τομέα. όχι τόσο γιατί λειτούργησαν αναξιοκρατικά, όσο γιατί συνιστούν εργασιακό μεσαίωνα. αν κάποιος θέλει υπαλλήλους σε "μαθητεία" μπορεί να τους καλύψει πλήρη μισθολογικά και ασφαλιστικά δικαιώματα.</li>
<li>εξάντληση των συμβάσεων που τρέχουν ήδη. το κράτος παρανόμησε προκηρύσοντας θέσεις. αν θέλει να τις παύσει οφείλει αποζημειώσεις.</li>
<li>προκήρυξη διαγωνισμού για θέσεις που καλύπτουν πάγιες ανάγκες. περιττό να υπενθυμίσω πως αν απολύονταν σήμερα όσοι είναι σε stage καποιες υπηρεσίες του δημοσίου δεν θα λειτουργούσαν.</li>
<li>μοριοδότηση όσων έχουν εργαστεί σε stage, σε διαγωνισμούς για κάλυψη θέσεων που είναι συγγενικές με το αντικείμενο της προϋπηρεσίας τους.</li>
<li>αν θέλετε το διευρύνω και λίγο: κατάργηση του νόμου 2639/98 του πασοκ που επεκτείνει τη μερική απασχόληση στο δημόσιο τομέα.</li>
</ul>
<p>η αλήθεια είναι πως <strong>το κομματικό κρατός δεν υφίσταται μόνο όταν μια κυβέρνηση βάζει τους δικούς της, αλλά και όταν διώχνει τους προηγούμενους</strong>. το κράτος (θα πρεπε να) έχει συνέχεια στην αλληλεπίδραση του με τους πολίτες. νομικά μπορεί να έχουν δίκιο, αλλα αν έχουν υιοθετήσει το δόγμα βουλγαράκη τότε το χουν χάσει πολύ νωρίς το νόημα της δίκαιης διακυβέρνησης.</p></content>
      <pubDate>2009-10-23 21:42:50</pubDate>
    </entry>
  
    <entry>
      <title>οικονομική κρίση</title>
      <link href="https://www.roussos.cc/2009/07/14/oikonomiki-krisi/"/>
      <content type="html"><p>[δημοσιεύτηκε στο τελευταίο τεύχος του <a href="http://chimeres.gr/zine/16/">φανζιν chimeres</a>]</p>
<p><em>"μόνο τα μικρά μυστικά χρήζουν προστασίας. τα μεγάλα κρατούνται κρυφά από την λαική δυσπιστία" ~ m. mcluhan</em></p>
<p>πολύ καιρός.. επιτέλους επιστροφή στην ελευθερία του ιδρύματος. παραλίγο να τρελαθώ εκεί έξω. άρχισαν να μου λένε κάτι περίεργες ιστορίες για οικονομική κρίση και δύσκολους καιρούς. λοιπόν άκου κάτι περίεργα πράγματα (τρελά σχεδόν). η ελλάδα τα τελευταία 10 χρόνια έχει σταθερή ανάπτυξη 4%. πρόσεξε όμως αυτό πάει εκθετικά. 4% σε σχέση με το προηγούμενο έτος. μα καλά, θα αναρωτηθεί κάποιος αφελής (καμία σχέση με μας), δεν θα πρεπε να έχει βελτιωθεί με ραγδαία βήματα και η ποιότητα ζωής μας; πραγματικά τρελοί! η ανάπτυξη ουσιαστικά αντιπροσωπεύει τον τζίρο. το πόσο χρήμα κινείται. και το χρήμα (εκτός από εικονικό) δεν κυκλοφορεί ποτέ (τουλάχιστον στις αναπτυγμένες χώρες) προς όλες τις κατευθύνσεις. πάρτε ένα πολύ απλό παράδειγμα: οι τράπεζες επιδοτήθηκαν με 28δις ευρώ προσφάτως έτσι ώστε να έχουν την ευχέρια να μας δανείσουν χρήματα για να αποπληρώσουμε τα δάνεια που έχουμε πάρει από άλλες τράπεζες. η κοινή λογική (:) θα έλεγε πως θα μπορούσαν να δώσουν τα 28δις κατευθείαν σε μας (!). βλέπεις όμως η κοινή λογική δεν είναι τόσο κοινή. τα χρήματα έπρεπε να δωθούν στις τράπεζες ώστε να υπάρξει ο απαραίτητος τζίρος, η επιθυμητή ανάπτυξη και έτσι η ελλάδα να είναι στις 30 πιο ανεπτυγμένες χώρες του κόσμου. όπως ήταν κι η αργεντική λίγο πριν αρχίσουν τα πλιάτσικα σε σούπερ μάρκετς από αγανακτισμένους τρελούς.</p>
<p>λοιπόν τέρμα πια με τα παραμύθια. σε κοινωνίες οικονομικής ανισότητας (ναι τέτοιες είναι αυτές που ζούμε), οικονομική κρίση υπάρχει πάντα για κάποιους και ποτέ για όλους. γι' αυτό άλλωστε και το μόνο τους ενδιαφέρον είναι απλώς να μην κατερεύσει το σύστημα με οποιδήποτε μέσο και όχι να γκρεμιστούν οι αντιφάσεις του. άντε ας πω άλλο ένα παράδειγμα: πετρέλαιο. θυμάσαι πέρυσι που είχε φτάσει σε τιμή ρεκόρ το βαρέλι με αποτέλεσμα να ακριβύνουν πάρα πολλά προιόντα και υπηρεσίες με τη δικαιολογία πως χρησιμοποιείται πετρέλαιο στις μεταφορές. μέχρι και η δ.ε.η. βρήκε ευκαιρία να αυξήσει τα τιμολόγια της, παρόλο που μόνο το 25% της παραγωγής ρεύματος βασίζεται σε πετρέλαιο. ανοίγει παρένθεση ( για τη δ.ε.η. βέβαια ήταν πρόφαση. ο βασικός λόγος είναι πως πρέπει τα τιμολόγια της να φτάσουν το επίπεδο τιμών των ελληνικών πετρελαίων, την μοναδική ιδιωτική εταιρία που δραστηριοποίειται στην παραγωγή ηλεκτρικού ρεύματος στην ελλάδα. η οποία όμως δεν μπορεί να ανταγωνιστεί τον "φιλικό προς το περιβάλλον" και φτηνό ληγνίτη της δ.ε.η. παραδόξως (;) η πολυ-διαφημισμένη αυτορύθμιση της αγοράς δεν δούλεψε σ' αυτή την περίπτωση οπότε πρέπει τα τιμολόγια της δ.ε.η. να ακριβύνουν μήπως και αγοράσει κανείς κι απ' τους άλλους του καυμένους. ) κλείνει η παρένθεση πίσω στο πετρέλαιο λοιπόν. καταρχήν αυτή τη στιγμή η τιμή του πετρελαίου έχει πέσει σε εξευτελιστικές τιμές. γιατί δεν έπεσαν και οι τιμές των προιόντων; (ή τα τιμολόγια της δ.ε.η.;). και κατά δεύτερον (και πιο σημαντικό) το πετρέλαιο είναι φυσικός πόρος και ως φυσικός πόρος τελειώνει κάποια στιγμή με αποτέλεσμα η μείωση της παραγωγής (ναι η μαζικοποίηση της παραγωγής διαμορφώνει τις τιμές και όχι η ζήτηση. η ζήτηση δημιουργείται μετά. αφού έχουν γεννηθεί οι ανάγκες λίγο μετά το διαφημιστικό διάλειμμα), η μείωση της παραγωγής λοιπόν αυξάνει και τις τιμές. πώς λοιπόν σκέφτηκαν να λύσουν το πρόβλημα; η κοινή λογική, που θα επίτασαι χρήση εναλλακτικών μορφών ενέργειας, είναι άχρηστη και σ' αυτή την περίπτωση. αυτό που σκέφτηκαν είναι "φυσικό αέριο". το οποίο είναι κι αυτό φυσικός πόρος και θα αρχίσει να τελειώνει κι αυτό σε 40-50 χρόνια δημιουργώντας τα ίδια προβλήματα. το μόνο που κατάφεραν να λοιπόν είναι αντί να λύσουν το πρόβλημα, να το μεταφέρουν μερικά χρόνια μετά. μην γελιέσαι όμως. δεν το έκαναν από αφέλεια ή από ανοησία. το έκαναν επειδή δεν τους νοιάζει. δεν θα ναι εδώ τότε. αρκεί να μην σκάσει τώρα στα μούτρα τους. και θα κάνουν τα πάντα για να το πετύχουν.</p>
<p>ουφ πολλά είπα πάλι.. πάω τώρα. πρέπει να βάλω το dvd να παίζει. έχουμε προβολή του "money as debt" στην τραπεζαρία και έχω ήδη αργήσει.</p>
<p><em>"όποιος πιστεύει ότι η εκθετική ανάπτυξη μπορεί να συνεχίζεται για πάντα σε ένα πεπερασμένο κόσμο είναι είτε τρελός είτε οικονομολόγος" ~ k. boulding</em></p></content>
      <pubDate>2009-07-14 15:52:34</pubDate>
    </entry>
  
    <entry>
      <title>ευρωεκλογές 2009</title>
      <link href="https://www.roussos.cc/2009/06/09/euroekloges-2009/"/>
      <content type="html"><p>ας δούμε λίγο πιο προσεκτικά τα αποτελέσματα των ευρωεκλογών 2009 (θα μείνω προς το παρόν στα δύο μεγάλα κόμματα, γιατί είναι αρκετό για να εκθέσω τα επιχειρήματα μου)</p>
<p>σύνολο εγγεγραμένων: 9,995,992</p>
<p>ψήφισαν: 5,261,036</p>
<p>νέα δημοκρατία: 1.698.788 (32,29%)
πασόκ: 1.927.643 (36,64%)</p>
<p>όπως μπορεί να παρατηρήσει κάποιος με ελάχιστες γνώσεις μαθηματικών τα ποσοστά έχουν βγει με βάση το πλήθος των ανθρώπων που πήγαν και ψήφισαν. τα πραγματικά ποσοστά με βάση το σύνολο του εκλογικού σώματος είναι:</p>
<p>νέα δημοκρατία: 16,99%
πασοκ: 19,28%</p>
<p>το συμπέρασμα είναι αβίαστο. αν τα αποτελέσματα αυτά ήταν αποτελέσματα εθνικών εκλογών, σήμερα θα σχηματιζόταν κυβέρνηση από ένα πολιτικό κόμμα, το οποίο θα είχε ψηφιστεί μόνο απ' το 19,28%. ή για να το πω αντίστροφα (που είναι και πιο εντυπωσιακό) ένα πολιτικό κόμμα, το οποίο δεν θα το είχε ψηφίσει περίπου το 80% του πληθυσμού.</p>
<p>στα δικά μου μάτια αυτό συνιστά αλλοίωση της ψήφου μου. και είναι ο πιο σημαντικός λόγος που σε κάθε εκλογική διαδικασία η αποχή περνάει αρκετές φορές απ' το μυαλό μου. όταν η ψήφος μου θα προσμετράται κανονικά (=όπως κάθε σώφρων άνθρωπος με γνώσεις μαθηματικών δημοτικού θα περίμενε) τότε θα μπορούσαμε να κάνουμε πιο εύκολα συζήτηση για το αν η αντιπροσωπευτική δημοκρατία είναι το ιδανικό πολιτικό σύστημα. μέχρι τότε απλώς ζούμε σε ένα ψέμα.</p>
<p>παρατηρώ τα αποτελέσματα των ευροεκλογών του 2004:</p>
<p>νέα δημοκρατία: 2.633.637 (43,01%)
πασόκ: 2.083.327 (34,03%)</p>
<p>καταρχήν είναι εμφανής η πτώση και των δύο, αλλά αυτό που είναι πιο σημαντικό είναι πως το πασόκ το 2009 εμφανίζεται με μεγαλύτερο ποσοστό παρόλο που το ψήφισαν 155.684 άνθρωποι λιγότεροι! το ακόμα πιο εντυπωσιακό είναι πως πανηγυρίζουν για την εκλογική τους νίκη, και το πιο λυπηρό είναι πως έχουν δίκιο...</p></content>
      <pubDate>2009-06-09 13:50:23</pubDate>
    </entry>
  
    <entry>
      <title>το μήνυμα των εκλογών</title>
      <link href="https://www.roussos.cc/2009/06/05/to-minima-ton-eklogon/"/>
      <content type="html"><p>διαβάστε το ως το τέλος και μετά ακολουθείστε τις οδηγίες... κάπως έτσι είναι και στην πραγματικότητα... </p>
<blockquote>
<p>Στο κόμμα μας, πραγματοποιούμε αυτό που υποσχόμαστε. Μόνο οι ανόητοι θα μπορούσαν να πιστέψουν ότι δεν αγωνιζόμαστε κατά της διαφθοράς. Διότι, ένα είναι βέβαιο για μας: Η τιμιότητα και η διαφάνεια είναι προϋπόθεση για να πετύχουμε τους στόχους μας. Αποδεικνύουμε ότι πλανάται όποιος πιστεύει πως οι μαφιόζοι θα συνεχίσουν να μετέχουν στην κυβέρνηση όπως στο παρελθόν. Διασφαλίζουμε, χωρίς ίχνος αμφιβολίας, ότι η κοινωνική δικαιοσύνη θα είναι ο κύριος σκοπός της διακυβέρνησής μας. Παρά ταύτα, υπάρχουν ακόμα ανόητοι άνθρωποι που πιστεύουν πως θα είναι δυνατόν να εξακολουθεί κανείς να κυβερνά με παλαιοπολιτικά τερτίπια. Όταν αναλάβουμε την εξουσία, θα κάνουμε το παν ώστε να τεθεί τέρμα στις προνομιακές καταστάσεις και στην ευνοιοκρατία δεν θα επιτρέψουμε σε καμιά περίπτωση να πεθάνουν της πείνας τα παιδιά μας Θα πραγματοποιήσουμε τα σχέδιά μας ακόμα και να στερέψουν πλήρως οι οικονομικοί πόροι θα ασκήσουμε την εξουσία ώσπου θα έχετε καταλάβει ότι από δω και πέρα είμαστε η «ΝΕ.ΠΟ», η «Νέα Πολιτική».</p>
</blockquote>
<p>διαβάστε τώρα από κάτω προς τα πάνω... αρχίζοντας από την τελευταία γραμμή και ανεβαίνοντας γραμμή-γραμμή ως την αρχή...</p>
<p><em>πηγή: άγνωστη</em></p></content>
      <pubDate>2009-06-05 09:23:51</pubDate>
    </entry>
  
    <entry>
      <title>ηλιοθεραπεία</title>
      <link href="https://www.roussos.cc/2009/05/26/iliotherapia/"/>
      <content type="html"><p><img alt="παμπούδη" src="pampudi.jpg" /></p>
<p>λάτρεψα την <a href="http://www.servitoros.gr/education/view.php/18/346/">παυλίνα παμπούδη</a> απ' τα "15 1/2 κάπως περίεργα παραμύθια" (θα ποστάρω προσεχώς κάποιο παραμύθι της). προς το παρόν ένα ποίημα της.</p>
<blockquote>
<p>Ηλιοθεραπεία κάνουν
η Ηρώ κι ο Ηρακλής
ήρθε ήλιος, ήρθε ήλιος
μες στη μέση της αυλής,
ήρθε κι ο ηλεκτρολόγος
δίχως να υπάρχει λόγος!</p>
</blockquote>
<p><em>~ παυλίνα παμπούδη</em></p></content>
      <pubDate>2009-05-26 00:07:53</pubDate>
    </entry>
  
    <entry>
      <title>επαγγελματικός προσανατολισμός</title>
      <link href="https://www.roussos.cc/2009/05/21/epaggelmatikos-prosanatolismos/"/>
      <content type="html"><p><a href="http://www.flickr.com/photos/comzeradd/3542105321/"><img alt="les enfants" src="http://farm3.static.flickr.com/2038/3542105321_11a3dd3a7f.jpg" /></a></p>
<p>ο βαγγέλης (1η δημοτικού) κάθεται μπροστά στον υπολογιστή παρέα με δύο συμμαθήτριες του, οι οποίες του φωνάζουν συνεχώς...
"_δώσε το ποντίκι σε μας"... "άσε εμάς να διαλέξουμε"... "δεν ξέρεις εσύ, όλα λάθος τα πατάς"...</p>
<p>_ οπότε σηκώνεται εξαγριωμένος ο βαγγέλης απ' την καρέκλα του και φωνάζει <em>"ορίστε πάρτε το ποντίκι! να δω τι θα καταλάβετε! άντε! μου χετε φάει τη ζωή!"</em>.</p>
<p>λοιπόν το πήρα απόφαση... όταν μεγαλώσω θέλω να γίνω σαν τους μαθητές μου!</p></content>
      <pubDate>2009-05-21 21:30:11</pubDate>
    </entry>
  
    <entry>
      <title>μονοπάτι</title>
      <link href="https://www.roussos.cc/2009/05/07/monopati/"/>
      <content type="html"><p><img alt="urbicande1" src="urbicande1.jpg" /></p>
<p>σύγχυση αγωνία άγχος αβεβαιότητα ενθουσιασμός προσμονή ενθουσιασμός ιχνηλασία δειλία θαρρος δειλία ενθουσιασμός άγνοια άρνηση άρνηση ανυπομονυσία ορμή πάθος χρώματα σύγχυση ακροβασία χαμόγελο αφηρημάδα χαμόγελο παραπάτημα αβεβαιότητα χαμόγελο χαμόγελο χαμόγελο έρωτας</p>
<blockquote>
<p>"η ζωή μας έχει δείξει ότι αγάπη δεν είναι να κοιτάνε δύο άνθρωποι ο ένας τον άλλον, αλλά να κοιτάζουν προς την ίδια κατεύθυνση."
<em>~ antoine de saint exupery</em></p>
</blockquote></content>
      <pubDate>2009-05-07 00:16:06</pubDate>
    </entry>
  
</feed>