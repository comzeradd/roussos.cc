title: πλανήτης ελληνικής κοινότητας ΕΛ/ΛΑΚ
date: 2011-12-19 10:07:13
slug: planet-ellak
type: post
tags: opensource, greek
---


Μετά από αρκετά χρόνιας γκρίνιας οι πλανήτες ενοποιήθηκαν. Πολλοί θα αγνοείτε τους λόγους που είχαν οδηγήσει στην ύπαρξη δύο πλανητών και ακόμα περισσότεροι να μην έχετε κανένα ενδιαφέρον να μάθετε αυτούς τους λόγους. Γι' αυτό δεν θα μπω στη διαδικασία να κάνω ιστορική αναδρομή.

Είχε τύχει πολλές φορές στο παρελθόν να είμαι παρών σε συζητήσεις ανθρώπων απ' την ελληνική κοινότητα ΕΛ/ΛΑΚ, που απορούσαν γι' αυτή την κατάσταση. Πολλοί μάλιστα bloggers δεν ήξεραν αν ήταν "πολιτικά ορθό" να στείλουν το feed τους και στα δύο planets! Φανταστείτε τι σύγχιση δημουργούσε αυτή η κατάσταση στους αναγνώστες, που δεν ήξεραν ποιον πλανήτη να παρακολουθούν, καθώς κατά 80% είχαν το ίδιο περιεχόμενο.

Η ουσία είναι πως τόσο ο Hellug όσο και η Εταιρία ΕΛ/ΛΑΚ, αφουγκράστηκαν αυτή την ανάγκη της κοινότητας και προχώρησαν στην ενοποίηση του πλανήτη. **Ως κοινότητα και ως φορείς ας αποδείξουμε στην πράξη πως έχουμε την ωριμότητα να δουλεύουμε αρμονικά όλοι μαζί.** Ο πλανήτης της ελληνικής κοινότητας ΕΛ/ΛΑΚ έχει πλέον νέο design, "ακούει" στο [planet.hellug.gr](http://planet.hellug.gr) και στο [planet.ellak.gr](http://planet.ellak.gr) και έχει **ανοιχτή διαδικασία διαχείρισης** για όποιον επιθυμεί να συμμετάσχει. Αν συμμετέχεις σε κάποια κοινότητα ΕΛ/ΛΑΚ, αν είσαι developer, μεταφραστής, sysadmin, αν είσαι μέλος ή φίλος του Hellug, αν γράφεις για θέματα Ανοιχτού Λογισμικού ή θες να διαβάζεις γι αυτά, τότε **πέρνα μια βόλτα απ' τον νέο πλανήτη :)**
