title: κομματικό κράτος, η περίπτωση stage
date: 2009-10-23 21:42:50
slug: kommatiko-kratos-stage
post_type: post
tags: political, greek
---

σήμερα [διαβάσαμε](http://www.enet.gr/?i=news.el.politikh&id=94985) για τα προγράμματα stage. η αφορμή για το παρόν post είναι η εξής φράση: 

> "Όσα προγράμματα συνήφθησαν μετά την ημερομηνία προκήρυξης των εκλογών είναι παράνομα και όσοι συμμετείχαν σ' αυτά δεν θα πληρωθούν."

σε μία ευνομούμενη πολιτεία, σε μια κοινωνία πολιτών (και σε άλλες τέτοιες ωραίες εκφράσεις που μας έχουν συνηθίσει κάποιοι βουλευτές της κυβέρνησης και οι προσκείμενοι bloggers), ο πολίτης αλληλεπιδρά με το κράτος. το ποιος κυβερνάει είναι αδιάφορο γιατί το κράτος οφείλει να έχει συνέχεια. στην προκειμένη περίπτωση γίνεται επίκληση στο γεγονός πως είναι παράνομο να προκηρυχτούν θέσεις εν μέσω προεκλογικής περιόδου. συνεπώς παράνομο είναι το φεκ στο οποίο προκηρύχτηκαν οι θέσεις. παρανόμησε το κράτος λοιπόν. έρχεται σήμερα ξανά το κράτος (αδιάφορο αν έχει αλλάξει η κυβέρνηση) και το παραδέχεται. η λύση λοιπόν που σκέφτηκαν είναι να ακυρώσουν τις συμβάσεις. κοινώς να τους απολύσουν χωρίς αποζημείωση και το πιθανότερο χωρίς να πάρουν ουτε τα δεδουλευμένα. με λίγα λόγια το κράτος αποφάσισε πως επειδή παρανόμησε θα τιμωρήσει μόνο τον ένα απ' τους δύο συμβαλόμενους. τους εργαζόμενους. όπως πολύ σωστά [το έγραψε ο στάθης](http://www.enet.gr/?i=news.el.article&id=94688), αποφάσισαν αντί να καταργήσουν τα stage να καταργήσουν αυτούς που δούλευαν σ' αυτά. για να σοβαρευτούμε, αν θέλουμε να λυθεί το πρόβλημα των stage τα βήματα είναι πολύ απλά. πολιτική βούληση χρειάζεται και νηφαλιότητα. όχι εκδικητικότητα απέναντι σ' αυτούς που έβαλαν οι προηγούμενοι. 

* κατάργηση του θεσμού των stage και στον δημόσιο και στον ιδιωτικό τομέα. όχι τόσο γιατί λειτούργησαν αναξιοκρατικά, όσο γιατί συνιστούν εργασιακό μεσαίωνα. αν κάποιος θέλει υπαλλήλους σε "μαθητεία" μπορεί να τους καλύψει πλήρη μισθολογικά και ασφαλιστικά δικαιώματα.
* εξάντληση των συμβάσεων που τρέχουν ήδη. το κράτος παρανόμησε προκηρύσοντας θέσεις. αν θέλει να τις παύσει οφείλει αποζημειώσεις.
* προκήρυξη διαγωνισμού για θέσεις που καλύπτουν πάγιες ανάγκες. περιττό να υπενθυμίσω πως αν απολύονταν σήμερα όσοι είναι σε stage καποιες υπηρεσίες του δημοσίου δεν θα λειτουργούσαν.
* μοριοδότηση όσων έχουν εργαστεί σε stage, σε διαγωνισμούς για κάλυψη θέσεων που είναι συγγενικές με το αντικείμενο της προϋπηρεσίας τους.
* αν θέλετε το διευρύνω και λίγο: κατάργηση του νόμου 2639/98 του πασοκ που επεκτείνει τη μερική απασχόληση στο δημόσιο τομέα.

η αλήθεια είναι πως **το κομματικό κρατός δεν υφίσταται μόνο όταν μια κυβέρνηση βάζει τους δικούς της, αλλά και όταν διώχνει τους προηγούμενους**. το κράτος (θα πρεπε να) έχει συνέχεια στην αλληλεπίδραση του με τους πολίτες. νομικά μπορεί να έχουν δίκιο, αλλα αν έχουν υιοθετήσει το δόγμα βουλγαράκη τότε το χουν χάσει πολύ νωρίς το νόημα της δίκαιης διακυβέρνησης.
