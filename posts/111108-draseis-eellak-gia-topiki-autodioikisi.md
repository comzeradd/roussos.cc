title: Δράσεις της Εταιρίας ΕΛ/ΛΑΚ για τη Δημόσια (Τοπική) Αυτοδιοίκηση
date: 2011-11-08 10:47:15
slug: draseis-eellak-gia-topiki-autodioikisi
status: publish
post_type: post
tags: opensource, opengov, greek
status: draft
---

Στο πλαίσιο του Polis, μιας έκθεσης για την Τοπική Αυτοδιοίκηση στη Helexpo της Θεσσαλονίκης, συμμετείχα στην [ημερίδα](http://www.helexpo.gr/default.aspx?lang=el-GR&loc=1&page=2215) του e-ΤΕΕ και του Συλλόγου Μηχανικών Η/Υ και Πληροφορικών Βορείου Ελλάδος. Παρουσίασα συνοπτικά τις πρόσφατες δράσεις της Εταιρίας ΕΛ/ΛΑΚ για την αξιοποίηση Ανοιχτού Λογισμικού και Ανοιχτού Περιεχομένου στη Δημόσια (Τοπική) Αυτοδιοίκηση.

**Μελέτη χρήσης ΕΛ/ΛΑΚ στον Δημόσιο Τομέα**

Η πρωτοβουλία ξεκίνησε κατόπιν αρκετών συζητήσεων στη Ελληνική κοινότητα Ανοιχτού Λογισμικού, ώστε να παρουσιαστεί μια ρεαλιστική στρατηγική μετάβασης σε Ανοιχτό Λογισμικό, συνοδευόμενη απ' την αντίστοιχη μελέτη τεκμηρίωσης και λαμβάνοντας υπόψη τις ιδιαιτερότητες της Ελληνικής πραγματικότητας αλλά και τις διεθνείς πρακτικές.

Ήδη έχει ολοκληρωθεί [η πρώτη φάση της διαβούλευσης](http://advisory.ellak.gr/?p=184), ενώ το παρόμοια διαδικασία θα ακολουθηθεί και όταν είναι έτοιμο το πρώτο προσχέδιο της μελέτης.

**Εφαρμογή Ηλεκτρονικού Πρωτοκόλλου & Ανάθεσης Εργασιών**

Το Scriptum, που προσφάτως [παρουσιάστηκε κι απ Ευρωπαϊκό Παρατηρητήριο για το Ανοιχτό Λογισμικό](www.osor.eu/news/gr-scriptum-open-source-application-enhances-the-management-of-public-sector-services), βρίσκεται ήδη στην έκδοση 1.0 και χρησιμοποιείται σε παραγωγικό περιβάλλον στην Αντιπροεδρία της Κυβέρνησης. Παράλληλα αρκετοί φορείς έχουν δείξει ενδιαφέρον να χρησιμοποιήσουν την εφαρμογή, αρκετοί εκ των οποίων βρίσκονται στη φάση των δοκιμών.

Η εφαρμογή αναπτύχθηκε κατόπιν ανοιχτού διαγωνισμού και διατίθεται ελεύθερα, μαζί φυσικά με τον πηγαίο κώδικα, απ' την[ επίσημη ιστοσελίδα του project](http://scriptum.gr/), ενώ έχει αρχίσει η ανάπτυξη του συστήματος ανάθεσης εργασιών, που θα αποτελέσει μέρος του Scriptum.

**Εφαρμογή Οργανογράμματος**

Με βάση το νέο νομικό πλαίσιο οι [Δημόσιοι φορείς υποχρεούνται](http://diavgeia.gov.gr/syxnes-erothseis) να έχουν αναρτημένο στην ιστοσελίδα τους το οργανόγραμμα τους. Αυτό υπήρξε η αφορμή και το έναυσμα για την ανάπτυξη μιας εφαρμογής για την ψηφιοποίηση και συντήρηση οργανογράμματος ενός οργανισμού. Η εφαρμογή, που είναι συμβατή με LibreOffice, διατίθεται ελεύθερα [απ' το αποθετήριο εφαρμογών](http://projects.ellak.gr/projects/orgchart) της Εταιρίας ΕΛ/ΛΑΚ.

**OpenWifi**

Αξιοποιώντας την τεχνολογία [Open-Mesh](open-mesh.com) και κατόπιν ενός [ανοιχτού καλέσματος](http://ellak.gr/index.php?option=com_openwiki&Itemid=103&id=eellak:openmesh), έχει δημιουργηθεί ένα δίκτυο ελεύθερης ασύρματης πρόσβασης στο διαδίκτυο από τοπικούς φορείς και δήμους, το οποίο αξιοποιείται καθημερινά από χιλιάδες πολίτες, επισκέπτες και τουρίστες. Συνολικά η δράση καταγράφεται στο [openwifi.gr](http://openwifi.gr/).

**Wikipedia και Τοπικές κοινωνίες**

Στο πλαίσιο της [πρωτοβουλίας για τον εμπλουτισμό της Wikpedia](http://www.mywikipedia.gr/), δημοσιεύτηκε προσφάτως μια [ανοιχτή πρόσκληση](http://www.ellak.gr/index.php?option=com_openwiki&Itemid=103&id=eellak:wikipedia_ta) για τον εμπλουτισμό της Wikipedia με περιεχόμενο από τον πολιτιστικό, φυσικό, λαογραφικό, αρχαιολογικό αλλά και ευρύτερα τουριστικό πλούτο της Ελλάδας.

Ξεχνάμε συνήθως πως η Wikipedia είναι το 7ο πιο δημοφιλές site παγκοσμίως, γεγονός που σημαίνει πως ένας επισκέπτης ή τουρίστας μιας περιοχής είναι πιθανότερο να αναζητήσει πληροφορίες, είτε για την ίδια την περιοχή είτε για κάποιο μνημείο ή αξιοθέατο, στη Wikipedia παρά στο πανάκριβο portal του αντίστοιχου δήμου.

Ως αποτέλεσμα της πρόσκλησης ήδη ομάδες από δύο δήμους έχουν αρχίσει να συγκεντρώνουν το απαραίτητο υλικό για την περιοχή τους, αλλά παράλληλα να παράγουν και τους σχετικούς οδηγούς που στη συνέχεια θα μπορούν να αξιοποιηθούν και από άλλες περιοχές για τον εμπλουτισμό της Wikipedia στα Ελληνικά και σε 4-5 βασικές γλώσσες.

**Αξιοποίηση αδειών Creative Commons**

Οι άδειες Creative Commons αρχίζουν σιγά-σιγά να έχουν της ενδεδειγμένης αναγνώρισης και στην Ελλάδα, γεγονός που αποδεικνύεται τόσο απ' την αδειοδότηση [δημόσιων δεδομένων](http://geodata.gov.gr/geodata/) είτε απ' τον αυξανόμενο αριθμό Ελλήνων μουσικών στο [Jamendo](www.jamendo.com/en/artists?order=id_desc&location_country=GRC). Η Εταιρία ΕΛ/ΛΑΚ αποτελεί τον [επίσημο αντιπρόσωπο](http://wiki.creativecommons.org/Greece) του οργανισμού Creative Commons στην Ελλάδα, με δράσεις που συντονίζει μέσα απ' το [creativecommons.gr](http://creativecommons.gr).

Οι Δημόσιοι φορείς, οι Δήμοι και οι Περιφέρειες μπορούν να αξιοποιήσουν τις άδειες ώστε να διανέμουν ελεύθερα δεδομένα και υπηρεσίες προς τους πολίτες (πχ. γεωχωρικά δεδομένα, αποφάσεις δημοτικών συμβουλίων, κλπ.

Παράλληλα συνεχίζει να μεγαλώνει το ενδιαφέρον από καταστήματα, καφετέριες, ξενοδοχεία για αναπαραγωγή μουσικής που διατίθεται ελεύθερα με άδειες Creative Commons και άρα δεν καλύπτεται από φορείς συλλογικής διαχείρισης πνευματικών δικαιωμάτων. Γλυτώνοντας μ’ αυτό τον τρόπο ένα σημαντικό οικονομικό βάρος. Σύντομα θα έχουμε [περισσότερα νέα](http://ccradio.ellak.gr) πάνω σ’ αυτό.

**Προτάσεις Πολιτικής για την Τοπική Αυτοδιοίκηση**

Τέλος στο wiki του [ellak.gr](http://ellak.gr) έχει αναπτυχθεί ένα κείμενο με [προτάσεις πολιτικής για την Τοπική Αυτοδιοίκηση](http://ellak.gr/index.php?option=com_openwiki&Itemid=103&id=ellak:oss_loc_gov), που αξίζει να επικοινωνηθεί με δημοτικούς ή περιφερειακούς συμβούλους.
