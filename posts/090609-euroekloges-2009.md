title: ευρωεκλογές 2009
date: 2009-06-09 13:50:23
slug: euroekloges-2009
post_type: post
tags: political, elections, greek
---

ας δούμε λίγο πιο προσεκτικά τα αποτελέσματα των ευρωεκλογών 2009 (θα μείνω προς το παρόν στα δύο μεγάλα κόμματα, γιατί είναι αρκετό για να εκθέσω τα επιχειρήματα μου)

σύνολο εγγεγραμένων: 9,995,992

ψήφισαν: 5,261,036

νέα δημοκρατία: 1.698.788 (32,29%)
πασόκ: 1.927.643 (36,64%)

όπως μπορεί να παρατηρήσει κάποιος με ελάχιστες γνώσεις μαθηματικών τα ποσοστά έχουν βγει με βάση το πλήθος των ανθρώπων που πήγαν και ψήφισαν. τα πραγματικά ποσοστά με βάση το σύνολο του εκλογικού σώματος είναι:

νέα δημοκρατία: 16,99%
πασοκ: 19,28%

το συμπέρασμα είναι αβίαστο. αν τα αποτελέσματα αυτά ήταν αποτελέσματα εθνικών εκλογών, σήμερα θα σχηματιζόταν κυβέρνηση από ένα πολιτικό κόμμα, το οποίο θα είχε ψηφιστεί μόνο απ' το 19,28%. ή για να το πω αντίστροφα (που είναι και πιο εντυπωσιακό) ένα πολιτικό κόμμα, το οποίο δεν θα το είχε ψηφίσει περίπου το 80% του πληθυσμού.

στα δικά μου μάτια αυτό συνιστά αλλοίωση της ψήφου μου. και είναι ο πιο σημαντικός λόγος που σε κάθε εκλογική διαδικασία η αποχή περνάει αρκετές φορές απ' το μυαλό μου. όταν η ψήφος μου θα προσμετράται κανονικά (=όπως κάθε σώφρων άνθρωπος με γνώσεις μαθηματικών δημοτικού θα περίμενε) τότε θα μπορούσαμε να κάνουμε πιο εύκολα συζήτηση για το αν η αντιπροσωπευτική δημοκρατία είναι το ιδανικό πολιτικό σύστημα. μέχρι τότε απλώς ζούμε σε ένα ψέμα.

παρατηρώ τα αποτελέσματα των ευροεκλογών του 2004:

νέα δημοκρατία: 2.633.637 (43,01%)
πασόκ: 2.083.327 (34,03%)

καταρχήν είναι εμφανής η πτώση και των δύο, αλλά αυτό που είναι πιο σημαντικό είναι πως το πασόκ το 2009 εμφανίζεται με μεγαλύτερο ποσοστό παρόλο που το ψήφισαν 155.684 άνθρωποι λιγότεροι! το ακόμα πιο εντυπωσιακό είναι πως πανηγυρίζουν για την εκλογική τους νίκη, και το πιο λυπηρό είναι πως έχουν δίκιο...


